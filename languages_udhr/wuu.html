# 世界人权宣言 ## 序言 鉴于人类社会个成员侪有个固有尊严脱仔平等个脱仔勿移个权利承认，是世界自由、正义脱仔和平个基础， 鉴于人权个无视脱仔侮蔑已发展为野蛮暴行，掰眼暴行玷污了人类个良心，而一个人人侪有言论脱仔信仰自由并勿有恐惧脱匮乏个世界个来临，已被宣布为普通人民个着着高愿望， 鉴于为使人类勿至于迫勿得已铤而走险暴政脱仔压迫进行反叛，有必要使人权受法治个保护， 鉴于有必要促进各国间友好关系个发展， 鉴于各联合国国家个人民已拉联合国宪章中重申伊拉对基本人权、人格尊严和价值以及男女平等权利个信念，并决心促成较大自由中个社会进步脱仔生活水平个改善， 鉴于各会员国业已誓愿同联合国合作以促进对人权脱仔基本自由个普遍尊重脱仔遵行， 鉴于对掰眼权利脱仔自由个普遍了解对于掰个誓愿个充分实现有蛮大个重要性， 因此葛歇， 大会， 发布掰个世界人权宣言，作为所有人民脱仔所有国家努力实现个共同标准，以期每一个人脱仔社会机构经常思量掰个宣言，努力通过教诲脱仔教育促进对权利脱仔自由个尊重，并通过国家个脱仔国际个渐进措施，使掰眼权利脱仔自由拉各会员国本身人民脱仔拉伊拉管辖下领土个人民中得到普遍脱仔有效个承认脱仔遵行； ## 第一条 人人生而自由，拉尊严脱仔权利上一律平等。伊拉有理性脱仔良心，并应以兄弟关系个精神相对待。 ## 第二条 人人有资格享有本宣言所载个一切权利脱仔自由，勿分种族、肤色、性别、语言、宗教、政治或其他见解、国籍或社会出身、财产、出生或其他身分等任何区别。 并且勿要因一人所属个国家或领土个政治个、行政个或者国际个地位个不同而有所区别，无论掰个领土是独立领土、托管领土、非自治领土或者处于其他任何主权受限制个情况之下。 ## 第三条 人人有权享有生命、自由脱仔人身安全。 ## 第四条 任何人勿要使为奴隶或奴役；一切形式个奴隶制度脱仔奴隶买卖，均要予以禁止。 ## 第五条 任何人勿要加以酷刑，或施以残忍个、弗人道个或侮辱性个待遇或刑罚。 ## 第六条 人人拉啥场化侪有权被承认拉法律前个人格。 ## 第七条 法律之前人人平等，并有权享受法律个平等保护，勿受任何歧视。人人有权享受平等保护，以免受违反掰个宣言个任何歧视行为脱仔煽动掰排里歧视个任何行为个害。 ## 第八条 任何人拉宪法或法律所赋予伊个基本权利遭受侵害个辰光，有权由合格个国家法庭对掰排里侵害行为作有效个补救。 ## 第九条 任何人勿要加以任意逮捕、拘禁或放逐。 ## 第十条 人人完全平等地有权由一个独立而勿有偏倚个法庭进行公正个脱仔公开个审讯，以确定伊个权利脱仔义务并判定对伊提出个任何刑事指控。 ## 第十一条 1. 凡受刑事控告者，拉未经获得辩护上所需个一切保证个公开审判而依法证实有罪以前，有权被视为无罪。 2. 任何人个任何行为或弗行为，拉伊发生个辰光依国家法或国际法侪勿构成刑事罪者，勿要被判为犯有刑事罪。刑罚勿要重于犯罪时适用个法律规定。 ## 第十二条 任何人个私生活、家庭、住宅脱仔通信勿要任意干涉，伊个荣誉脱仔名誉勿要加以攻击。人人有权享受法律保护，以勿受掰排里干涉或攻击。 ## 第十三条 1. 人人拉各国境内侪有权自由迁徙脱仔居住。 2. 人人有权离开任何国家，包括伊个国家在内，并有权返回伊个国家。 ## 第十四条 1. 人人有权拉其他国家寻求脱仔享受庇护以避免迫害。 2. 拉真正由于勿政治性个罪行或违背联合国个宗旨脱仔原则个行为而被起诉个情况下，勿要援用掰排里权利。 ## 第十五条 1. 人人侪有权享有国籍。 2. 任何人个国籍勿要任意剥夺，伊改变国籍个权利否认勿得。 ## 第十六条 1. 成年男女，勿受种族、国籍或宗教个任何限制有权婚嫁脱仔成立家庭。伊拉拉婚姻方面，拉结婚期间脱仔拉解除婚约个辰光，要有平等个权利。 2. 只有经男女双方个自由脱仔完全个同意，才能缔婚。. 3. 家庭是天然个脱仔基本个社会单元，并应受社会脱仔国家个保护。 ## 第十七条 1. 人人侪有单独个财产所有权脱仔同他人合有个所有权。 2. 任何人个财产勿要任意剥夺。 ## 第十八条 人人有思想、良心脱仔宗教自由个权利；此项权利包括改变伊个宗教或信仰个自由，脱仔单独或集体、公开或秘密地以教义、实践、礼拜和戒律表示伊个宗教或信仰个自由。 ## 第十九条 人人有权享有主张脱仔发表意见个自由；此项权利包括持有主张而勿受干涉个自由，脱仔通过任何媒介脱仔不论国界寻求、接受脱仔传递消息脱仔思想个自由。 ## 第二十条 1. 人人侪有权享有和平集会脱仔结社个自由。 2. 任何人勿要迫使隶属于某一团体。 ## 第二十一条 1. 人人侪有直接或通过自由选择个代表参与治理本国个权利。 2. 人人侪有平等机会参加本国公务个权利。 3. 人民个意志是政府权力个基础；这一意志应以定期个脱仔真正个选举予以表现，而选举应依据普遍脱仔平等个投票权，并以勿记名投票或相当个自由投票程序进行。 ## 第二十二条 每个人，作为社会个一员，有权享受社会保障，并有权享受伊个个人尊严脱仔人格个自由发展所必需个经济、社会脱仔文化方面各种权利个实现，掰排里实现是通过国家努力脱仔国际合作并依照各国个组织脱仔资源情况。 ## 第二十三条 1. 人人有权工作、自由选择职业、享受公正脱仔合适个工作条件并享受免于失业个保障。 2. 人人有同工同酬个权利，勿受任何歧视。 3. 每一个工作个人，有权享受公正脱仔合适个报酬，保证使伊本人脱仔家属有一个符合人个尊严个生活条件，必要时并辅以其他方式个社会保障。 4. 人人有为维护伊个利益而组织脱仔参加工会个权利。 ## 第二十四条 人人有享有休息脱仔闲暇个权利，包括工作时间有合理限制脱仔定期给薪休假个权利。 ## 第二十五条 1. 人人有权享受为维持伊本人脱仔家属个健康脱仔福利所需个生活水准，包括食物、衣着、住房、医疗脱仔必要个社会服务；拉遭到失业、疾病、残废、守寡、衰老或拉其他勿能控制个情况下丧失谋生能力个辰光，有权享受保障。 2. 妈妈脱仔小囡有权享受特别照顾脱仔协助。一切小囡，勿论婚生或非婚生，侪要享受同样个社会保护。 ## 第二十六条 1. 人人侪有受教育个权利，教育应当勿要钱，至少拉初级脱仔基本阶段要掰个能。初级教育要属义务性质。技术脱仔职业教育要普遍设立。高等教育要根据成绩而对一切人平等开放。 2. 教育个目的是充分发展人个个性并加强对人权脱仔基本自由个尊重。教育应促进各国、各种族或各宗教集团间个了解、容忍脱仔友谊，并应促进联合国维护脱仔平个各项活动。 3. 爹爹妈妈对小囡要受个教育个种类，有优先选择个权利。 ## 第二十七条 1. 人人有权自由参加社会个文化生活，享受艺术，并分享科学进步脱仔伊产生个福利。 2. 人人对由于伊所创作个任何科学、文学或美术作品而产生个精神个脱仔物质个利益，有享受保护个权利。 ## 第二十八条 人人有权要求一种社会个脱仔国际个秩序，拉掰排里秩序中，掰个宣言所载个权利脱仔自由能获得充分实现。 ## 第二十九条 1. 人人对社会负有义务，因为只有拉社会中伊个个性才可能得到自由脱仔充分个发展。 2. 人人拉行使伊个权利脱仔自由个辰光，只受法律所确定个限制，确定此种限制个唯一目的是保证对旁人个权利脱仔自由给予应有个承认脱仔尊重，并拉一个民主个社会中适应道德、公共秩序脱仔普遍福利个正当需要。 3. 掰点权利脱仔自由个行使，勿论拉任何情形下侪勿要违背联合国个宗旨脱仔原则。 ## 第三十条 掰个宣言个任何条文，勿要解释为默许任何国家、集团或个人有权进行任何旨在破坏掰个宣言所载个任何权利脱仔自由个活动或行为。

朱重八定个国号叫大明，表示承袭自小明王韩林儿个号，貤畀称作皇明，史称明朝、明代。 朱元璋手下有一部分明教徒，用“明”作国号以示自家个正统地位，也同时应搭明教当中个“明王出世”预言贴近。其次，用明昰个词汇喻火，根据五德终始说，表示明朝取代元朝，是以火克金。同时应为皇帝姓朱，貤叫做朱明。1644年北京畀流寇攻克之后，南方个明帝国皇亲国戚，在官僚搭军阀个推举下，先后建立各类政权，渠场全沿用明帝国个国号，后世担迭些小朝廷叫做南明。 统治集团 大明太祖高皇帝 明朝个统治集团，主要由三批人组成。分别是朱明皇亲、权贵功勋搭文官士绅。兹三批人垄断明帝国控制下大部分个财富、文化搭权利。明帝国个统治者为统治庞大个大一统帝国，通过科举个方式，让一眼地主晋升统治集团，维持人口阶层个流动性。在200许年个辰光里向，套方法全取得成功，个也是朱元璋对帝国顶大个贡献。 朱家子孙 帝国建立之后，朱元璋效仿老早个帝王，对自家个后代定落一系列规矩。为著防止大臣叛乱，朱元璋宣布分封渠个儿子。弗过分封制度完全搭大一统官僚政治违背。盖咾朱元璋早期为著平衡两者关系，担自家个儿子大多数封到九边重镇去著。比方讲：代王畀封到大同，燕王畀封到北平。分封到当地个藩王，拥有财政军个大权，基本丄是独立王国。昰个做法在朱元璋在许个辰光还好，等到渠死脱著之后，逐渐畀后续个统治者慢慢然改革，到朱棣统治个辰光，藩王个权利越来越小，但数目越来越多。为防止渠场谋反，貤弗违背朱元璋个意愿，后来个明朝皇帝对渠场个宗室两极化来险，一方面剥夺渠场所有个行政军事权利，让渠场在封地丄何物也弗好妆，貤弗允许渠场擅自离开封地。另一方面，貤无减封制度，王事繁衍增多，全由政府买单。在昰个弗可思议个制度下，明朝个宗室除脱繁衍也无何物值得一讲个内容。在明武宗辰光叛乱过个宁王算是一个反例。到明朝末年，宗室人口已经有两百多万，消耗明朝大量财政收入。明末流寇兴起，大量宗室畀渠场灭门。其余貤遭受后首满洲帝国屠杀，留落来个寥寥无几。 淮西权贵 朱元璋打天下，靠个是渠场老乡，也就是㬮朝安徽淮河以南，长江以北个军队。在战争当中，个批人有交关建立著功勋，盖咾到开国之后，封渠场为公爵，侯爵。常遇春，徐达等人，全有老大个封赏。洪武初年，淮西权贵垄断著明帝国大部分重要个职位，成为著朱明统治集团里向弗可缺少个一只重要组成部分。淮西个凤阳在昰个辰光也是门庭若市，家家户户全有亲戚做大官。弗过从洪武中期辰光开始，朱元璋为防止权贵对渠个江山产生威胁，逐步削弱渠场个权利；到后期，貤动用恐怖手段，杀脱著几万权贵搭渠场个亲戚，比方蓝玉就畀渠杀脱，李善长也难逃一死。到朱元璋死个辰光，只有相帮渠镇压云南地区个沐英还掌握云南地区一定个权利。听落个弗是畀渠杀脱，就是彻底丧失权利，沦为坐吃山空个浪荡子著。到朱棣辰光，因为篡位个关系，对老早支持建文帝个勋贵后代打压越加明显，勋贵彻底沦为一种摆设，基本退出明朝个统治实权阶层著。弗过在经济丄，勋贵还是有大险大个优势，横行乡里，收拢家奴全是家常便饭，居个也成为著一个严重险个社会问题。 江南士绅 朱元璋虽然邪气嫌鄙江南人，但为著让帝国稳定落来，渠老早就大搞八股取士。种文化考试制度，让从唐朝就开始繁荣个东南地区占到邪气大个优势，尤其是江南五府为主个吴越地区，更是通过科举产生著无数世代为官个大家族。明朝科举两百多年里向，江南人垄断至少三分之一个进士一直是一只常态；到明朝末年，江南士绅长期处于内阁个核心地位，徐阶、申时行、王锡爵先后出任首辅。江南绍兴个王守仁创立心学，让江南在学术搭官僚系统当中全具备绝对个统治力。江南发达个经济加上科举个得意，让江南士绅在明朝个中后期成功成为明帝国个统治集团一部分，担自家个命运搭帝国个命运联系在一淘，盖咾产生著明朝末年个东林党、复社等组织。弗过，虽然江南士绅成功成为著统治集团个一份子，但渠场个地位比较推板，并无宗藩搭勋贵个世袭保障。还要经常受到特务机关个迫害。居个也是官僚系统在统治阶层里向真实地位个体现。 历史 朱家大一统 在蒙古人建立个元帝国挨末阶段，蒙古贵族对整只帝国个掌控开始力弗从心。在交关场许，渠场本生通过色目人建立个监察体系开始崩溃。此外，因得宫廷税负弗足，貤开始大量发行纸钞，带来通货膨胀，老百姓民弗聊生。激发怨言搭怒气。到1351年，元顺帝让自家个亲信贾鲁去修黄河个水利，调集帝国各地个农民廿万人到黄河周边。激发居帮人个冲动。1351年五月，来自皖北黄泛区个白莲教信徒韩山童搭刘福通造反，担宗教当狗皮膏药，自号明王（代表白莲教信仰个明尊下凡),勾结交关农民，创立红巾军。之后， 淮西个村霸郭子兴响应渠场个举动，在淮西叛乱。之后攻占凤阳。昰个辰光，教化子朱重八自家主动来投靠红巾军，因为会弄权术，晓得打仗。得到郭子兴个信任，担自家个养女许畀渠做老安。之后，朱重八离开凤阳，开始发展自家个势力。 1356年，朱元璋（已经从朱重八改名）偷袭集庆(㬮朝江苏省南京市),担此地改名叫应天府，作为自家个营盘。之后，采取收缩战略，一面对元帝国献媚，一面开始网络各路流窜军队搭豪杰。到1360年，对西面个陈友谅势力开站，获胜。并且在1363年个鄱阳湖水战当中击溃陈友谅，吞并渠在洞庭湖南北个地盘。并对弗听渠号令个湖南老百姓展开屠杀。之后，朱元璋借口东面个张士诚对元帝国弗忠，开始侵略渠在吴越个地盘。到1367年，渠攻下平江府，担张士诚杀脱，因为浙西个老百姓全相帮张士诚抵抗渠，朱元璋对此地个老百姓课重赋，并强制担交关人移民到淮西凤阳。之后，渠进兵浙东，担统治当地个方国珍灭脱。 1368年正月，朱元璋在暗杀小明王之后，在南京自立为皇帝，居个便是后首来个明太祖。之后，渠马上搭老早献媚个元帝国翻面孔，让自家个大将徐达开始北伐。元帝国基本弗曾抵抗就撤退到漠北。1371年，朱元璋貤灭脱重庆个明玉珍势力，1381年，担效忠元帝国并占领原大理国全境个元朝梁王灭脱，强制对当地进行殖民同化。昰个辰光，渠个大一统野心算是基本完成，让东亚大陆大部分地区，貤变成一个大帝国哉。 洪武之治 朱元璋从小在社会底层生长，弗曾受过任何正规教育，对社会个发展搭经济运行规律基本无概念。对官僚防备心邪气重，更加痛恨商贾。盖咾，渠在灭脱别个势力之后，开始对商人进行打压，先后担交关吴越地区个富户强制移民到南京，假使看弗顺眼个，还要抄家充军。之后，渠开始强制对人口进行编户齐民并规定渠场个衣着，渠对定规矩兴趣老大个，违反渠规矩个，全要杀脱。到晏年，渠更加恐惧淮西权贵对渠政权个威胁，就担自家个儿子全分封到九边重镇当有实际权力个藩王。貤借因头谋反，先后发起胡惟庸搭蓝玉两场大案。担自家个老乡淮西权贵集团基本全杀脱著。昰个事体在帝国文人个讲述当中邪气有名。 朱元璋对读书人弗信任，但要利用渠场来维持自家个大一统帝国。所以，渠一方面尊崇孔孟之道，另外一方面，貤担《孟子(书)》当中交关内容删脱。并制定八股取士个办法，担读书人个思维框煞，弗让渠场有任何非分之想。对于弗肯搭渠合作个文人。渠采取强制措施，假使弗肯出山当渠个官僚，就担昰个人屋里个人捉牢甚至杀脱。昰个做法，貤牵连到交关人。 朱元璋晏年眼乌珠瞎脱，貤弗断要求各地根据渠个《御制大浩》反贪污，鼓励老百姓到南京来告状，担官员剥皮实草。渠死脱著之后，渠个皇太孙朱允炆继位，改年号建文。昰个皇太孙，是欢喜儒家个一套妆法个。渠搭渠身边个文人，譬如讲齐泰、黄子澄之类，全觉著藩王权力忒大，就准备担渠场做脱。弗过，事体做来弗煞根，让朱元璋个第四个儿子燕王朱棣有机可趁。用所谓「清君侧，靖内难」个名义叛乱，末脚占领南京，篡夺皇位。昰个就是靖难叛乱。 迁都北平 作为篡位个人物，朱棣专门想弄一眼伟业让老百姓服贴渠。貤因为南京是渠篡位辰光攻击过个场许，渠疑心当地百姓对渠弗忠心。盖咾就制造舆论，外加开始在北平修紫禁城。以北平为中心个幽燕地区，是华北平原同草原个交界处，所以北平作为首都比南京能更加结棍个掌控全国走向。同时，为著彰显自家个力道，渠四面发兵，进行扩张。一头频频攻击北元，另一方面，对南许个安南国(㬮朝越南)干涉内政，趁渠场内乱，担此地收回。此外，还派渠个亲信宦官郑和带领大批个船舶，走落到西洋去，宣传明帝国个“天威”，同时还赚了么佬佬大钿。郑和个活动，听讲还有寻建文帝个意味在里向。弗过，昰个活动，也无何实际结果。在迁都北平之后，紫禁城个三大殿就畀矐睒击中烧脱，让永乐皇帝闷闷弗乐，无几许辰光，就在塞外死脱著。 朱棣死脱著之后，渠个长子朱高炽继位，号明仁宗。渠当皇帝辰光岁数已经蛮高，本生想担首都迁回南京。弗过过脱一年自家就死脱著。渠顶大个举动是停脱著郑和下西洋。明仁宗驾崩，渠个大儿子朱瞻基继位，个就是后势来个明宣宗。渠欢喜享乐，生活糜烂，邪气欢喜斗蹔𧉆，畀老百姓叫做「促織天子」。同时，渠也搭渠场爹爹（da-da)一样，信任宦官，让王振之类个太监开始干预政治活动。1435年，明宣宗纵欲过度，在壮年就死脱，渠统治个段辰光，明帝国表面丄望起来还算强大，盖咾后世个帝国文人拍马屁，吹捧昰个辰光叫做仁宣之治。 收缩搭动荡 蹔𧉆天子明宣宗死脱之后，渠场儿子继位，就是后首来个明英宗。昰个皇帝，继位辰光小，邪气相信自家个出窠兄弟宦官王振。王振利用昰个有利条件，开始干涉明帝国个朝政，到1442年，对王振有限制作用个张太皇太后四脱。个辰光，明英宗只有15岁，之后，王振开始越加滥权。到元老三杨死脱之后，王振彻底控制朝政。收买文人，吹捧自家叫做翁父，渠个兴趣爱好搭别个宦官差弗多，就是受贿贪污之类，弗过因为是宦官，遭到后首来文人个口诛笔伐。 1435年，内亚个瓦剌部落担交关蒙古部落兼并，开始对明帝国个九边重镇构成威胁。1449年，瓦剌个太师也先南下，进攻明帝国。王振为彰显天威，教唆明英宗御驾亲征，带兵七八万（号称五十万）离开北平，一路向西，来到王振个老家大同。并无搭蒙古人打仗，就畏首畏尾，要回撤。回去个道路当中，在土木堡畀蒙古人围住，并彻底歼灭击溃明帝国个天兵。明帝国自傲个军队，瞬间死脱一大半。个也是明朝立国之后顶顶严重个败仗。王振畀杀脱，明英宗畀蒙古人生擒，作为俘虏。 土木堡事变之后，瓦剌人乘胜追击，围住北平，个辰光，交关帝国大臣要求迁都到南京。弗过，效忠帝国个吴越人于谦(兵部侍郎）死活弗同意，在渠个运作下头，让明英宗个阿弟朱祁鈺继位，个就是明代宗。改元景泰。渠让于谦负责北平个防卫。于谦担蒙古人击败，在之后两年当中，多趟担瓦剌部落击退。之后，蒙古人服软，1450年担明英宗放回。弗过，因为明代宗弗肯接受明英宗复位，还担渠软禁在南宫。并担皇太子朱见深废脱。改立自家儿子朱见济当太子。个之后，1457年，明英宗趁明代宗病危辰光发动政变，重新夺得皇位。渠场反过来软禁明代宗，貤担于谦杀脱。改元天顺。昰个事体既反映统治集团反复无常个内斗，更表明为帝国卖命个吴越文人个悲惨结局。1464年，明英宗壮年暴毙，渠个儿子朱见深继位，个就是后势来个明宪宗，改元成化。 明宪宗是一个口吃，对朝政也嘸啥兴趣，弗过因为开始辰光有样学样，担于谦“平反”，貤获得交关帝国文人拍马，称呼渠统治辰光叫做“成化新风”。实际浪，渠统治辰光，后宫一片乱象。明宪宗欢喜一个比渠大交关个女人，封渠叫做万贵妃。昰个女人心狠手辣，担怀上明宪宗后代个宫人全杀脱，只有一个明帝国抓到宫里个苗族女人帮明宪宗生下后代，个就是后势来个明孝宗。明宪宗欢喜各种娱乐活动，乃朝留有交关渠个行乐图可以为证。渠还打开宦官特务政治，搞出西厂，同时，为收揽钱财，为自家使用，貤开设皇庄，严重扰乱老百姓个经济生活。到晏年，貤迷信房中术搭炼丹，让明帝国一片暗无天日。 1487年，明宪宗死脱，渠个儿子朱祐樘继位，渠没啥主见，弗过也弗迫害帝国官僚，所以得到文人众口一致个吹捧，讲渠是中興之令主」。实际浪，渠是在和稀泥。没过几年，就开始学习自家个爷爷搭爸爸，开始大肆挥霍。让国库入弗敷出。明帝国个财政，进一步恶化。弗过，文人为塑造典型，还是担渠统治辰光吹成弘治中兴。 荒唐皇帝 1505年明孝宗死脱之后，渠个儿子朱厚照即位，个就是后势来个明武宗，改年号正德。昰个皇帝欢喜薄相，并弗担文官集团摆在眼里。渠邪气崇信宦官，外加欢喜到处游山玩水，文官集团弗肯让渠御驾亲征塞外，渠就替自家封只官职，叫威武大将军朱寿。自家带亲信到塞外剿匪。渠统治期间，发生宦官刘瑾个专权搭宁王朱宸濠叛乱个大事体。弗过，全一一平定。个当中，吴越人王守仁出力大险。1520年，明武宗借口要去讨伐宁王，御驾亲征到应天府。担已经畀王守仁捉到此地个宁王押送回北平。回去个路浪，在南直隶趁船薄相个辰光落水染病，1521年在自家纵情糜烂个豹房驾崩。 明武宗一个儿子也没，所以，大臣商议，让明孝宗个侄子，兴献王个儿子朱厚熜继承皇位，个就是后势来个明世宗。明世宗继位之后，担年号改成功嘉靖。从渠开始，明朝进入中后期。 嘉靖帝继位前期，为著担自家爷娘追封成功皇帝，搭大臣个矛盾邪气大，居个就是所谓个大礼议之争。末脚，明世宗担自家爷娘纳入著皇帝系统。桩事体也让明世宗有机会担反对渠个文官搭宦官全调成功自家个亲信。之后，明世宗开始弗上朝，长年在后宫炼丹。弗过，朝政还是牢牢捏在渠手里。渠统治个后期，让欢喜替渠写青词个严嵩，长期担当内阁首辅。严嵩趁昰个便当，开始营造自家个势力，渠场儿子严世藩貤加变本加厉，打压反对自家个大臣。到阿末阶段，帝国开始出现瘫痪迹象。北面个鞑靼人开始进犯；南面因为长期海禁，导致吴越人、闽越人联合日本海盗，形成所谓个倭寇，进行走私骚扰活动。有名个海瑞也是在嘉靖统治阿末阶段出名个。嘉靖死脱之前，担严嵩废脱，并杀脱严世藩，用吴越人徐阶取代。 张居正改革 万历前期个专权大臣张居正 1566嘉靖帝死脱之后，渠个儿子朱載垕继位，个便是后势来个明穆宗。因为渠改元隆庆。渠也因此叫做隆庆帝。明穆宗搭明孝宗有眼类似，是无何物主见个皇帝，蛮听大臣言语。渠登基之后，让徐阶、高拱、张居正成为自家个内阁大臣。弗过，帮人自家先后内斗，末脚，张居正成为文官权力斗争个胜利者。虽然高拱在隆庆末年回京出任首辅，弗过还是被张居正击败。隆庆辰光开始，张居正开始实践自家个措施，北面对鞑靼人进行册封，在东南海面，开放贸易，弗再搞海禁，桩事体叫做隆庆开关。昰个两桩事体，本生弗难，弗过明帝国个官僚体系效率低险，到昰个辰光，再有应对。从昰歇开始，因为皇帝弗大强势，明帝国个江南(吴越地区)个文官，对帝国朝政个影响开始越来越大哉。 隆庆身体弗好，1572年中风驾崩。渠9岁个儿子朱翊鈞继位，个就是后首来大名鼎鼎个明神宗。明神宗继位之后，改元万历，盖咾也好担渠称呼为万历帝。在渠统治个前期，张居正得到大宦官冯保个支持，继续推行自家个改革。渠个做法，主要是加强皇权，增加大一统帝国个税赋。并重新丈量土地，打压士绅阶层；盖咾得罪著交关利益相关群体。渠搭戚继光关系邪好，喊戚继光领牢著吴越人组成个军队到九边重镇作为帝国个边境部队。弗过，张居正也是一个邪气滥权个大臣，做过交关授人以柄个事体。1582年，张居正死脱，之后，渠就畀万历帝反攻倒算，满门吞没。 万历乱政 荒唐皇帝明神宗 张居正死脱之后，万历再算真正开始亲政。因为之前放开海禁个缘故，在渠当政开始许歇，明帝国在东南面个各个行省飞速繁荣。积累之前两百年根本弗可能积累得著个财富。弗过，万历自家并无几许当皇帝个兴趣。在几十年当中，紫禁城只有出过两三趟，外加全是去看自家个墓。渠因为自家个太子问题，搭大部分大臣关系邪气紧张。到1601年，再担朱常洛封成太子，让自家宠幸个郑贵妃生个儿子朱常洵封成功福王。为著报复大臣，渠从1587年开始就弗上朝，整日沉浸在花天酒地当中，并大兴土木。渠为著弥补自家个消费，貤派宦官到处搜刮税赋，让明帝国本生有眼放松个财政开始吃紧。此外，因得交关吴越地区个文人把持朝政，对江南地区个税赋有所放松，盖咾明帝国大部分个财政开始一视同仁追加到各个省份；昰点让交关内亚地区个平民开始觉著压力。万历帝弗对官僚系统个大臣任命做何物批示，交关年数之后，官僚当中交关位置全出现著空缺，官僚自家个运转，慢慢然开始出现问题。 在昰个辰光，江南官僚越来越多，渠场因为皇帝个弗作为搭自家力量个变强，开始要求越加大个话语权。为此，渠场用儒家个一套作为标准。1593年，东林党形成。用自家个对官僚进行拉拢搭打击，之后，交关别个朋党也蹿出来，相互进行文人攻击。与此同时，因为明帝国控制力下降，交关地区发生著大规模战争。其中，以万历三大征顶有名，昰个三大征是：宁夏之役、朝鲜之役搭播州之役，其中对朝鲜个战争是保护自家个藩属国弗畀日本吞并。对播州个战役全科是想吞并居个地区本身个土司势力。三场战争之后，明帝国获得表面高头个光彩，实际丄无任何好处，反倒暴露著自家个国力，国库越加空虚。 在万历末年，东北亚个女真部落酋长努尔哈赤公开造反。自号天命汗，并在1619年个萨尔浒大战当中，击溃著明帝国个主力，从此让明帝国在东北亚转向战略收缩。1620年，明神宗在惊恐当中死脱。渠个长子朱常洛继位，个就是明光宗。弗过，无几许辰光渠就因得纵欲过度病倒，并因为泻药搭红丸死脱。个就是所谓个红丸案。个之后，渠个儿子朱由校继位，改年号天启，个就是明熹宗。摇摇欲坠个明帝国，一年里向调著三个天子。到昰个辰光真真是大厦将倾哉。 帝国灭亡 在煤山上吊个朱由检 明熹宗基本弗曾受过正规教育，大大小小个事体，全听自家奶婶婶客氏搭客氏个姘头魏忠贤个言语。开始辰光，渠为著报答东林党人保护渠登基，任用著大量东林党个大臣。弗过，后首发觉帮人弗大肯听自家言话，就失去著耐心，让自家信任个大宦官魏忠贤干涉朝政。魏忠贤担所有反对东林党个势力集结，形成阉党。1624年，阉党掌握实权，开始大肆树立自家个威望并打击东林党。魏忠贤本人是一个毫无文化个村夫，邪气欢喜面子丄个光彩，渠认交关帝国文人当过房儿子，还要求各地为自家修造生祠。弗过，渠对守备辽东个将领支持蛮大，渠掌权几年，边境事体比较少。1626年，北平发生王恭厂大爆炸，死脱靠两万人。第二年，明熹宗死脱，渠个阿弟朱由检继位，个就是明思宗，渠担年号改叫崇祯。崇祯帝也是明帝国阿末一只皇帝。 明思宗本人受儒家教条熏陶，一直认为要励精图治。渠登基之后，先担魏忠贤杀脱，貤启用东林党个大臣当官。昰歇，文人全认为渠要成为中兴之主。弗过，因为渠实际丄弗信任昰眼大臣，貤面临邪气巨大个内部危机，搭百官个关系马上貤僵脱哉。崇祯二年，帝国西面个贫困省份陕西开始爆发民变。崇祯采取交关措施，调著交关将领到许场去围剿。弗过，帮流寇用游击战策略，在内亚四面流窜，明帝国无办法彻底击溃。同时，关外个后金，在皇太极个领导下头越来越强大。在1636年，担国号改成大清，并定都奉天。成为著明帝国顶顶大个威胁。崇祯一直在安内搭攘外当中摇摆弗定，结果两头全失败。1642年，松锦大战之后，明帝国彻底丧失在关外个军事存在（只有吴三桂个关宁军），1643年，李自成破潼关，入西安，建立大顺。1644年3月，李自成个流寇部队从西安出发一路北进，所到个场许，明帝国部队全投降。最后，攻破北进，朱由检逃到煤山，上吊死脱。明帝国灭亡。 疆域 北面 在明朝建立个辰光，蒙古帝国个残余力量还在蒙古高原。为打击对手，增加自家个合法性。明军队进攻过北元交关趟数，弗过效果弗大明显。到明英宗辰光，貤搭西蒙古个韃靼搭瓦剌作战，弗过昰个辰光开始，已经弗好主动出击，尤其是明英宗灾难性个失败搭俘虏，让明朝放弃进攻政策，开始收缩边界。在15世紀30年代后，边境南移。开始修造长城（当时名为边墙，参见「明长城」）。在之后个两百多年辰光里向，明朝搭蒙古个边界就固定在长城丄。明朝为著管理长城，担长城地区设置九边重镇（遼東、薊州、宣府、大同、延綏、寧夏、甘肅、太原、固原）加强防御。 辽东 明朝开始个辰光，朱元璋在山海关以外设立辽东都司，控制辽东半岛。昰个也是唐朝中期之后，中原人个帝国再次控制此地。在明朝开始个辰光，经常在女真部落当中炫耀武力，通过敕封土司个做法，遥控交关小部落，明成祖又设立东北军事机构奴儿干都司。 到明朝后期，建州女真逐步强大，到努尔哈赤个辰光，从明帝国独立，自称大金皇帝（具体参考：后金)。貤逐步占领辽东地区交关土地，让明帝国在辽东个统治崩溃。只好退回辽西个宁远孤城。 内亚 明朝开始个辰光，在当今个哈密地区有驻兵，因为当地个统治者昰个辰光信奉佛教，所以对明朝老推崇。弗过明朝对渠场没有多少重视，到15世纪初个辰光，哈密卫被废脱，军队龟缩到嘉峪关，在差弗多同一个辰光，哈密地区个佛教徒也被回教通过圣战彻底消灭，哈密地区成为回教地区，搭东亚个联系减少，明朝也听任渠场发展。总体讲起来，明朝对内亚个经营是失败个，并且对哈密地区个佛教徒没起到保护作用。 原大理地区 洪武十四年（1381年），明帝国担老早大理国控制个地区全吞并脱，此地也成为著明帝国殖民同化个焦点地区。明帝国担此地个贵族打散，拔脱，拉拢一眼听话个贵族，担渠场当土司、宣慰司。同时，也从长江中下游流域，引导交关移民来到迭个区域。靠昰个办法，明朝辰光个云南比现在大交关。包括当今个緬甸中北部、老撾北部、泰國北部一代。中國是歷史上頭一隻名詞，老早用來指代黃河流域个中原地區，到三國辰光，吳越豪强孫權還話「若以吳越之衆抗衡中國」。昰隻概念，在明帝國辰光開始，伴隨帝國在長江流域搭雲貴高原个殖民，逐眼擴張指代所謂个漢地十八省。到清帝國後期，因爲西方文明个傳播，一點文人有樣學樣，擔整個清帝國个版圖指代成所謂个中國。昰然，就讓本生屬於東北亞个滿洲、屬於內亞个蒙古、屬於中亞个新疆全因爲版圖關係，歸類到中國當中哉。乃朝，中國成爲著一隻政治意味邪氣強个概念，自家認爲「中華人民共和國」个版圖、「中華民國」自由地區、香港、澳門全屬於中國。「中國」是一套世界觀，交關華人全認爲但凡使用漢字，受著中華文明影響个地區，全該應屬於中國。中國个範圍內有交關文化存在，因爲歷史丄大一統帝國个殖民替之壓迫咾，交關本地文化全畀滅慝著，昰當中，便包括两千多年前頭个齊文化；以長江中游爲根據地个楚文化咾啥。還有因得人口滅絕咾消失个古蜀文化。乃朝，中國認爲自家是所謂漢文化个發源地，外加一直宣傳是世界丄向頂頂古老个文明之一（實質丄自家受到中亞、內亞影響大來邪）。對周邊國家、民族个文化有得深遠影響，形成功漢字文化圈。不過，因爲文革搭周邊國家民族主義、國族主義个影響，乃朝漢字在越南搭之朝鮮已經廢慝爻，來在日本个使用也受著衝擊。就是中華人民共和國自家，也通過推廣「簡化字」，讓漢字传承產生著改变。 爭議 來在1949年中華人民共和國建立，中華民國搬遷到臺北之後，中國國民當伉中國共產當控制个兩隻政懸就因啥人再好代表中國產生著諸多矛盾，1950年爆發个韓國戰爭讓中華民國作爲中國个唯一代表繼續在交關國際組織當中代表整個中國存在。中華人民共和國因得加入爻蘇聯陣營，受到著交關社會主義國家个承認。雙方爲著合法性展開爻對決。昰隻局面僵著蠻長辰光，一直到1970年代，中華人民共和國支持个非洲國家在渠援助下頭，在聯合國鼓動投票，讓中華人民共和國取代中華民國成爲中國在聯合國當中个聯合國安理會常任理事國。後首來，1972年，美国總統尼克送訪問北京，替之中國共產黨領導人毛澤東碰頭，昰然，中華人民共和國搭之行情西方世界國家建立著外交關係，中華民國个外交空間進一步壓縮著。到1990年代後，因爲中華人民共和國國力增長替臺灣本土意識推廣，中華民國隻概念已經弗大有人話起，貤加無臺灣儂認爲自家是代表中國。乃朝，反倒是中華人民共和國嘗怕臺灣拒絕承認自家是中国，真正獨立出去。爲此，1992年，雙方有過所謂九二共識。但中華人民共和國一直弗承認所謂一中各表个話法，實質丄是強迫臺灣要承認自家屬於中華人民共和國隻政懸，而弗單單是屬於中國隻概念。 伉大中華个區分 一般來話，中國隻概念替歷史丄向个中原王朝有得繼承關係，多數是政治丄个攷量詞彙，大中華是泛指所有有得華人住在許个、或者大量聚集个亞洲周邊地區（主要是南洋）。蓋咾，一般也有得擔中華人民共和國大陸地區謳作中國个講法。擔包括香港、臺灣、澳門、新加坡乃至馬來、印尼咾排華人占著顯著比例个國家或者地區擺在一淘，叫大中華地區。一眼跨國企業習慣擔包括港澳臺替之大陸个地區擺在一淘，去成立一隻大中華區部門。 歷史 主文章：中国历史 Xian guerreros terracota general.JPG Xian guerreros terracota general 所爲中國个概念，自然是帝國文人根據大一統歷史觀念編出來个。具體內容是距離乃朝四千多年前頭，以臨近內亞个中原地區爲中心開始出現聚落組織，後頭在內亞个影響下頭，形成功擔戰車作爲單位个大型軍隊，並對周邊原住民族進行殖民屠殺。來在春秋戰國之後，來自內亞个秦國靠總體戰吞併爻所有別个中原國家，外加勢力擴張到著珠江流域。後首，到著漢朝，開始用儒學立國，並廢慝著封建制。卻情，新一代个地方勢力在東漢辰光發源，到著魏晉南北朝，形成功著新貴族，並掌握爻權力。6世紀，內亞上來个關隴貴族先後擊敗著山東士族伉江南士族，貤建立爻大一統帝國。之後，開始實行科舉，解構貴族制度。到著宋朝，因得內亞傳得來个檯子替之矮凳个普及搭正坐个消失，乃朝所謂个中華文明開始出現爻一隻底層。靖康之變搭蒙古入寇讓中原地區貤有著一輪新个內亞化。到著明帝國，開始對雲貴高原進行強行殖民，外加通過人口置換替之戶籍捆綁，管轄帝國老百姓。總體講起來，其實是一直在君主政體个專制集權大一統統治下底，衹不過朝代更替。辛亥革命之後，孫中山排儂爲著自家个政治利益攷慮，放棄爻老早个漢民族主義，外加弗再話啥中國等同漢地十八省，反過來學習渠場自家推翻慝个清朝，開始吹捧五族共和，話啥中國个範圍包括從帕米爾高原一直到臺灣。1920年代，梁啓超咾排儂發明著「中華民族」，構建著國族隻概念，一批來自伲吳越个文人鼓吹「國語」，推廣北京白話爲基礎个行文。到1950年代後，昰眼做法在中華人民共和國搭中華民國全得到爻强制推廣普及。今朝，行都臺北个中華民國替建都北京个中華人民共和國，全話自家代表整個中國。(弗個因得近年臺灣新一代儂本土意識个增長，覺著中華民國代表老早秋海棠版圖个小青年已經寥寥無幾哉）。 文化 中國人在服食鴉片中 中國个傳統藝術形式有得國樂、戲曲、書法、國畫、陶瓷咾啥，傳統娛樂活動有得圍棋、象棋搭麻將咾啥。茶、酒、菜、筷是中國个特色飲食文化。春節、元宵、清明、端午、七夕、中秋、重阳、冬至是傳統節日。中國傳統丄崇尚儒學，以夏歷爲歷法，以五倫爲道德準則。傳統中國人有得強烈个父系宗族觀念，蓋咾擔代表家庭个姓擺在名字前頭。另外，大一統帝國个集權政府歷朝歷代全有史官，對官僚集團內部鬥爭，統治集團个陰謀活動咾啥个內容，全有邪氣詳盡个歷史資料，譬方《二十四史》《資治通鑑》咾啥。但對老百姓个日腳，戰爭个準備研究還有使用技術方面，記載零散雜亂。故所以再會得有文人士大夫用三國演義當兵書打仗種滑稽事體。 漢字 楷書歐陽詢个《九成宮醴泉銘》。 中國个書寫系統是一種從甲骨文演化過來个象形文字，屬於伉埃及方尖碑上頭文字一式樣个寫法。傍中東西方个書寫系統，交關抽象、難學。卻情，由於地理隔絕个原因，行情東亞邦國全在歷史丄受過漢字个影響。比方話韓國日本越南咾啥。漢字在歷史丄產生過海海會會字體，外加有得寫法丄向个演變。不過，從東晉到1950年代之前，要緊个碑文文件丄个漢字形態便基本固定落來。中華人民共和國成立後，照拉丁化个指導，先後兩趟進行著對漢字个所謂「簡化」，造成著乃朝在中華人民共和國境內用个漢字，搭香港澳門臺灣个大推扳，同時，一點周邊國家，也演化出自家个字替乃至拼音，擔漢字廢慝著。乃朝有眼文人還歡喜講漢字文化圈。不過，想恢復類似个圈子，基本也是黄粱一夢哉。 書法 在漢字个基礎丄向，因得文人文化个發展，六朝之後，中原大一統帝國个文人開始出現講究漢字美感个文化氛圍。到東晋許歇，開始出現爻第一批書法家。个當中，以南竄士族後代王羲之頂爲有名。到隋唐辰光，書法藝術繼續發展，出現著柳公權、顏真卿咾排有名个書法家。進入宋帝國之後，書法呈現出個人化色彩，交關有名人物全自家創造書法字體，比方講，黄庭坚就自家創造黄體，宋徽宗趙佶也創造著獨特个瘦金體。蒙古人侵略之後，書法字體慢慢然定型落來。後首來个文人全歡喜模倣前人个字體，同時，文人主宰个興起也讓字體向潦草个方向發展。到清帝國辰光，乾嘉學派个文人邪氣歡喜用小篆咾啥个古代碑刻字體薄相復古審美。書法來在中國社會裏向畀當成功一隻身份象徵，有書法能力个，人家會得刮目相看。 思想 孔丘 中國个哲學在春秋戰國辰光發端，主要代表思想有法家搭儒家。法家重視官僚集權帝國个榨取能力，儒家鼓吹復古，要求恢復到三代之治。到著漢朝之後，形成功表面儒家，實質法家个結構，儒家成爲著思想丄个主宰——昰个思想，歷來重視官僚法術搭私人道德，儒家學說對此提到行情內容，對形而上或者抽象概念論述交關少。在六朝，先後接受著玄學搭佛學个影響，傳統儒學遭到衝擊，造成功唐朝佛道思維个興起，到著五代十國之後，因爲科舉制度普及，造成爻寒門士大夫權利膨脹，釀造末腳程朱理學个出現，門學問在創新丄無啥貢獻，尤其世界觀還要參攷佛教搭道教个內容，但不過，因得好自圓其說，邪氣好滿足大一統帝國統治集團个需求，蓋咾也成爲爻所謂國學搭科舉攷試个正統出題內容，並形成著道德規範，左右帝國所有居民交關年數。明清辰光，歐洲航海家來到廣東咾排場許，傳播西方文明，不過因爲文人士大夫个抵制搭之閉關鎖國，除慝覺著人家是奇技淫巧以外，並無幾許接納。18世紀在末阶段，文人士大夫開始窮兇窮惡然食鴉片菸，外加擔昰樣物事用中國傳統思想解釋，美其名曰「福壽膏」。 中國哲學家 孔子：春秋阿末階段个哲學家，鲁国儂，生在低級貴族，創設儒家，鼓吹復古思維，畀後首來歷朝歷代統治集團推崇，擔渠加封爲大成至聖先師文宣王。 孟子：儒學代表人物之一，關注更多現實社會問題。歡喜鼓吹理想主義，辯論來事。後頭也受到尊崇，人家尊渠爲亞聖。 老子：道家創造人，身世成謎，一般性認爲是在淮河流域生长个楚國人。著《道德經》，後首畀尊崇爲道教創始人，號太上老君。 莊子：道家思維个發散人物，楚國人，著《莊子》，倡導「超然物外」个認知，伉孟子在儒家當中个地位差大弗多，後來畀道教尊爲南華真君。 韓非子：法家思維个要緊人物，出身戰國阿末階段个韓國貴族家庭，鼓吹法術政治，對後首个歷史影響邪氣深遠。 荀子 宗敎 藥王殿裏勢个孫思邈像 在上古辰光，黄河流域个居民相信上帝，外加發展出一套在宗法制度丄向个祭祀天地系統。不過，許歇，在乃朝所謂个中國之內，有得交交關關種族羣自家个信仰。該辰光个代表信仰書籍是周易搭山海經。到戰國在末階段，儒家文人替方士開始對各種神話咾信仰進行改造，發展出黃老爲基準个概念。不過，一徑到漢帝國辰光，也無系統个形而上概念，更加無覺著有來世、輪迴咾排个忖法。到著東漢，佛敎開始傳入，外加催生本土信仰个興起，在東漢末腳，張道陵擔交關神話捏在一淘，慢慢然形成功後首來道敎个雛形。到五胡亂華之後，各類宗敎飛速發展，在後頭四五百年，佛敎搭道敎在社會丄向成爲著基層組織替之寒門晉升个一種通道，宗敎門派弗斷然創立，宗敎大師也接連出現。到著中唐之後，因爲寒門个興起搭科舉普及，宗敎个地位衰落，到宋朝之後，已經喪失爻在高層个影響力，到明朝之後，貤加衰落，搭民間信仰結合，成爲所謂个傳統信仰。昰就是所謂个三敎合一。 儒敎 在宋朝之後，因得程朱理學興旺搭科舉制度普及，交關帝国个讀書儂，文化儂實際丄相信个是儒家思想，該思想，因爲国家推崇，蓋咾基本有得國敎个地位。因此，也畀一眼儂叫作儒敎。明清兩代个讀書儂，根據儒敎个妝法，開始推崇文昌帝君、關帝咾排神明，眼神明搭本地文化無啥搭界，多數是靠帝國打激各地淫祀之後，强制推廣个產物。同样性質个，還有朱元璋分封个各種城隍。昰點民間神，搭大成至聖先師文宣王孔丘个崇拜處——文庙一淘，構成著帝國高層統治集團吹捧个信仰形式。清朝建立之後，全盤接受昰隻弄法，昰个局面也成爲著中國个信仰代表之一，儒敎个信仰是完全讀書儂化个，因爲基本無組織力咾，對统治集团个威胁小；同時，內容丄大量加入各種神秘主義搭之愚忠愚孝个糟粕，對東亞海會場許全產生爻惡劣影響。 基層敎條 在官方搭文人个敎條之外，大部分中國境內个地區，在明朝開始个幾百年裏，是隑在宗族體制下底个儒敎基層敎條隻排頭來維持个。昰排敎條，一般通過當地識字个文人（一般因爲科舉失敗咾無法遷居大城市或者當官），編纂一眼童謠或者打油詩，擔敎條灌輸到人心裏向。个當中，有種是針對家庭个，有種是針對女性个，不過更多是針對在私塾裏上課、將來想參加科舉考試个小青年个。在幾百年裏向，基層敎條發展慅來邪，產生著《百家姓》《千字文》《千家詩》《唐詩三百首》《弟子規》《孝女傳》《顏氏家訓》咾排書籍，昰眼書，有種弗是明朝後出現个，但真正个傳播，確實是在茲後。點敎條之外，大部分中國南方族羣全有自家个家譜。家譜記載家庭个傳承（一般確切內容弗超過宋朝），除慝告訴後代自家个來歷之外，還有一套家訓，告誡自家後代啥事体好做、啥事体弗好做。昰眼內容，替民間信仰一淘，構成著一般中國境內居民个道德取向伉判斷基礎。 族羣 Binus Operet 24-10-2009 Yangge.JPG Binus Operet 24-10-2009 Yangge 根據中華人民共和國个官方話法，中國乃朝有五十六隻民族，裏向比較大个民族包括: 漢族，分佈在中華人民共和國統治个所有地區，在絕大部分地區全是優勢人口民族。 僮族， 分佈在廣西、雲南。 苗族, 分佈蓋阿湖南搭貴州。 回族， 無自家語言，衹單單因得相信回教就劃分出來个民族。主要在宁夏、青海、甘肃聚居，在華北地區也有交關勢力。 滿族， 自家語言基本消失，根據老底子八旗制度劃分出來个民族，主要在原滿洲地區搭北京市聚居。 藏族， 分佈在青藏高原。 維吾爾族, 古代稱呼回鶻，在新疆有得分佈，講突厥語系維吾爾語。人口增长邪快，行情人參加伊斯蘭國。 漢族个争论 不過，漢族个劃分，本生也是一隻相當牽強个概念。是根據文人士大夫自家對漢地十八省个延伸弄出來个概念。實際丄，從文化語言飲食信仰咾角度，全好相出昰隻概念內部个矛盾。在所謂漢族內部，有然介幾隻大型族羣： 吳越人，分佈在長江下游个吳越地區，使用吳語，人口在7000萬朝上。因得文化繁荣咾著名。 閩越人（包括閩南人)，廣泛分佈在東亞搭東南亞地區，使用閩南語、閩東語咾言話，以蛇當作圖騰。 廣府人，分佈在廣東、廣西搭東南亞地區，來在香港澳门占主導地位，使用粤語。 江右人，分佈在江西省个中北部搭湖南省東部邊境个族羣，來自唐帝国辰光个中原人口南下，使用赣語。 湖湘人，分佈在湖南，少量在廣西，使用湘語，歡喜食辣椒，擔鳳凰作爲圖騰。 客家人，根據渠場自家話法，是古代中原漢人南下形成。不過在習俗搭語言丄，全替畲族邪氣類似，歷史丄搭南方別个族羣基本全有過矛盾。乃朝在廣東東部，福建西部，江西南部集中居住，在東南亞也有渠場个存在。 江淮人，包括淮扬人搭之淮西人。使用江淮官話，人口望3000萬，居住在淮河流域搭皖南地區，属于吳越人話个「江北人」。 中華民族个争论 照中華民族神話，東乡回回也是「炎黃子孫」 主條目：中華民族 所謂中華民族，是一隻梁启超發明出來貤推廣出去个概念，大致是參攷法国咾排國家个國族主義弄出來个。根據昰个講法，衹要是在清朝阿末階段仍舊來在清帝國版圖內个族羣，全好叫中華民族。種做法，暗地裏意思便是要擔還無漢化个族羣統統強制同化，構建一隻新國族。實際丄，類似个做法朱元璋老早就在明帝國許辰光做過歇。並照昰个妝法，塑造之後所謂个漢族認同。蓋咾好講中華民族是漢族隻概念个放大。1949年後，中華民族概念搭五十六隻民族一淘畀中國官方認可，形成爻古怪个矛盾性——一方面自稱是單一个「中華民族」，貤同时畀自家認可个「少數民族」交關优惠。昰也造成功一點自認是漢族个羣體感到弗開心，導致著近年皇漢等思維个傳播。太平洋（吳語拉丁字：T̕ábinjaq）是世界浪顶顶大搭仔顶顶深个海洋，原来个面积是1亿8,130万平方公里，勒垃南冰洋成立以后，面积调成变成功1亿5,555万7千平方公里，平均深度4028米，最深处马里亚纳海沟有得11,034米介深。从赤道南北分为北太平洋搭仔南太平洋。渠从美洲西岸一直延伸到亚洲搭仔澳洲个东岸。渠同时也是岛屿、海湾、海沟搭仔火山地震分布顶多个海洋。太平洋勒地球浪个位置世界浪向个海洋分成五个部分，分别是太平洋、大西洋、印度洋、南冰洋、北冰洋。现在太平洋是顶顶大个洋。必过美洲大陆搭仔亚洲大陆勒垃以每年1到2厘米个速度靠近。葛咾太平洋勒垃变小，相应大西洋勒垃变大北冰洋（英語：Arctic Ocean）勒北半球，是北極邊浪北極圈範圍个大洋。畀歐亞大陸搭北美洲包牢，一面連牢大西洋，一面連牢太平洋。 北冰洋冬天畀冰凍牢。因爲蒸發得窮少，外加交關河儕流進去，所以鹹度勒五大洋裏向頂頂低。 北冰洋是世界五大洋裏向頂小頂淺个。面積1405.6萬平方公里，佔仔世界大洋面積个3.6%。平均深度1200-1300米，是世界大洋平均深度个三分之一，頂深个場許就5450米深。 因爲北冰洋大部分辰光儕結冰，航運活動窮少，外加面積亦小，有點人認爲北冰洋弗好算「洋」，叫俚「北極海」。东亚（日文：東アジア ‧ 東亜，韩文：東아시아，西文：Asia Oriental）是一个比较笼统个地理概念，立在弗同个语境当中有弗一样个含义。东亚个概念来自欧洲人对东方个定位，拿博斯普鲁斯海峡、乌拉尔山脉东面个广大欧亚大陆地区侪通称亚洲，拿西太平洋沿岸、欧亚大陆东端个地区就叫做东亚。 目录 1	划分 1.1	政治意义上个东亚 1.2	文化层面个划分 1.3	文化地理高头个东亚 2	地理 3	气候 4	历史 5	文化 6	经济 划分 对东亚个划分是一个主观性质个问题，一般好通过当下存在个政治实体、历史浪个文化辐射、以及地理气候个界定进行划分。个当中，日本、朝鲜半岛、台湾以及中国个大部分地区一般侪包括到东亚概念之内，越南、蒙古、西藏等，有辰光也因为历史或者当下个局面，划分到东亚。 政治意义上个东亚 政治意义上个东亚，一般是通过对迭个地区地缘政治参与国家以及互动程度进行划分个结果。交关国际组织，比方讲：联合国、世界贸易组织以及世界足球协会之类，侪采取迭个方针。按照乃朝个国家边界划分，认定个东亚包括下头几个地区： 大中华地区 中华人民共和国 香港特别行政区 澳门特别行政区 台湾（中华民国） 日本 日本群岛 琉球 朝鲜半岛 朝鲜 韩国 蒙古国 文化层面个划分 文化浪，东亚个代表文化是儒家为基础个专制文人本位文化，迭个文化是两千多年之前从黄河流域发源个，立在历史浪通过大一统帝国传播到周边地区。到14世纪之后，东亚文化进入稳定阶段，以明帝国为中心，建立朝贡体系。受到东亚文化影响个地区包括日本、朝鲜、韩国、台湾、香港、澳门、越南。一般，文化层面个东亚包括下头几个地区： 大中华地区 中华人民共和国 香港特别行政区 澳门特别行政区 台湾（中华民国） 日本 日本群岛 琉球 朝鲜半岛 朝鲜 韩国 越南 文化地理高头个东亚 East Asia topographic map 地理层面高头东亚地区个划分是相当笼统个，存在狭义东亚搭广义东亚个区分。按照狭义东亚，东亚个范围只包括黄河、长江流域搭日本台湾朝鲜半岛。这些区域一般气候适合播种水稻或者小麦，是传统农耕区域，并且受到太平洋气候影响。广义东亚拿东亚范围扩展到包括东北亚、蒙古戈壁搭青藏高原包括在内个交关迥异地区。个当中，[[蒙古有辰光划分到内亚当中，新疆一般也好算作中亚个一部分。西藏属于南亚个北面边缘。俄罗斯远东地区有星辰光也归进东亚。 地理 东亚地区地形邪气多变，立在东亚大陆个当中区域，存在面积老大个平原搭丘陵，弗过立在西面个边界地带，则有世界浪顶顶高个高原阻挡。总体浪讲，东亚立在亚洲东部，太平洋西岸。地势西高东低，西部多高原山地，东部多平原丘陵。12,000,000 平方公里，占全部大陆面积个大约 9% 。人口 15 亿以上，亚洲全部个 40 ％，相当于世界全部个 1/4 ，东亚是世界人口密度最高个地区之一。平均人口密度是 1 平方公里 130 个人，相当于全世界平均个 3 倍。 气候 东部沿海荡化季风气候突出，是世界浪顶顶典型个亚热带、温带季风气候区，即东亚季风区，气候湿润温和；西部内陆地区温带大陆性气候典型，属干旱、半干旱气候区；青藏高原地区为高寒气候区。 历史 东亚封建社会个历史有2000年，中国汉文化对该个地区个影响深远，日本、朝鲜、越南侪受渠影响。近代之前，中国勒该个地区一直是老大。 文化 东亚地区个居民组成以黄种人为主，集中勒沿海平原。主要民族有汉族，满洲族，蒙古族，朝鲜族，大和族等，立在所谓个汉族当中，还有吴越人、南粤人、闽南人、湖湘人、江右人、江淮人等诸多有显著特色个族群存在。 经济 东亚地区个经济立在历史浪占据世界总量个大比例。到近代，有所回落，弗过第二趟世界大战之后，又猛烈蹿升。乃朝，东亚成为欧洲、北美之后世界浪第三个经济繁荣个地区。弗过，个当中也存在朝鲜个种邪气落后个国家。 中国近年经济崛起，东部沿海地区条件优越，人口密集，农业、制造业搭重工业较发达，近年积极发展航运业搭物流业，也是稻、茶叶、蚕丝个重要产区。西部内陆地区条件推板，经济落后、人口稀少；弗过因为草原广阔，畜牧业、畜产品加工搭采矿业发达。 日本经济发达，经济以服务业、航运业、金融业、高科技、科研搭教育为主，弗但是发达国家，而且算得上是世界浪数一数二个经济强国。 韩国、香港搭台湾经济发达，经济、生活水平达到发达国家水平。韩国搭台湾个经济以高科技、科研、重工业搭旅游业为主；香港个经济以服务业、航运业、物流业、金融业搭旅游业为主，近年开始发展高科技、科研搭教育。 澳门经济发展有一定基础，经济以旅游业搭博彩业为主。 蒙古经济落后，经济以畜牧业为主。 要是拏东南亚国家也算进去个说法，经济差异也大来交关。 新加坡经济发达，经济、生活水平达发达国家水平，经济以服务业、航运业、物流业、金融业、科研、旅游业为主，近年积极发展高科技搭教育。 马来西亚搭泰国经济发展有一定基础，经济以旅游业、制造业、农业搭渔业为主，近年积极发展航运业搭物流业。 越南、菲律宾搭印度尼西亚经济比较落后，经济只有旅游业、制造业、农业搭渔业。 缅甸、柬埔寨、老挝搭东帝汶经济落后，缅甸、柬埔寨搭老挝个经济只有旅游业搭农业；东帝汶个经济只有渔业搭石油出口。 文莱经济並弗发达，经济以石油出口搭天然气出口为主，财富搭中东产油国一样，只集中勒少数富裕阶层。