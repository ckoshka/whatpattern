Itävallan vuoristoissa on kehittynyt monta erillistä saksan murretta. Kaikki kuuluvat itävaltalais-baijerilaiseen ryhmään lukuun ottamatta Vorarlbergin alemannimurretta.
"Eino Leinon tyyli muuttui hänen 35 vuotta kestäneen kirjallisen uransa kuluessa. Varhaiseen tuotantoonsa, kuten Helkavirsiin, hän on saanut vaikutteita Kalevalasta. Hän palasi kansallisromanttisiin teemoihin uudestaan viimeisinä vuosinaan."
"Kuudes sukupolvi (noin 1999–2006), ""128-bittinen sukupolvi"", laajensi pelikonsolien käyttömahdollisuuksia esimerkiksi elokuvien katseluun ja Internet-käyttöön. Laitteissa on yleensä mahdollisuus ethernet-verkon, näppäimistön ja hiiren käyttöön. Kuudennen sukupolven kohdalla tuli myös ensimmäinen kovalevyllinen konsoli, Xbox, joka sisältää 8 gigatavun kiintolevyn."
"Super Zeo Megazord syntyi viiden Super Zeozordin yhdistyessä. Sillä oli aseinaan kaksi miekkaa, jotka yhdistettynä loivat pitkän miekkaa muistuttaneen energiaviivan. Super Zeo Zord I muodosti Super Zeo Megazordin jalkaterät; Super Zeo Zord II muodosti sen kädet, hartiat ja pään; Super Zeo Zord III muodosti sen vyötärön ja reidet; Super Zeo Zord IV muodosti sen sääret ja Super Zeo Zord V sen rinnuksen."
"Alaskaan muuttamisen johdosta Homerille annettu tuhannen dollarin lahjoitus viittaa Alaskan vuosittain asukkailleen maksamiin öljytuotto-osinkoihin, jotka vuonna 2007 olivat 1 654 dollaria asukasta kohti. Homerin lähtiessä Eski-Moe's -kapakasta hän tarttuu rekkaan, joka kyyditsee hänet takaisin kotiin, mikä on kunnianosoitus näyttelijä Buster Keatonille. Ilmestyskohtaus viittaa elokuvaan Brazil – tämän hetken tuolla puolen ja Salvador Dalin taiteeseen. Hillary Clinton esiintyy Tikkun varapresidenttinä ja örkit teoksesta Taru sormusten herrasta esiintyvät eräissä kohtauksissa."
"Professori Andrew Tanenbaum oli kehittänyt aiemmin opetustarkoituksiin oman Unix-tyyppisen käyttöjärjestelmänsä, Minixin. Suomalainen Helsingin yliopiston opiskelija Linus Torvalds halusi käyttää Unix-tyyppistä käyttöjärjestelmää 386-PC:ssään, mutta piti Minixia liian alkeellisena ja alkoi kehittää omaa pääteohjelmaansa, josta myöhemmin kehittyi Linux-ydin. 25. elokuuta 1991 Linus Torvalds laittoi comp.os.minix-uutisryhmään viestin, jossa hän kertoi olevansa tekemässä vapaata käyttöjärjestelmää. Tätä päivämäärää on sittemmin pidetty Linuxin syntymäpäivänä. Uutisryhmä comp.os.linux on perustettu 31. maaliskuuta 1992 (hieman tätä ennen oli perustettu alt.os.linux -ryhmä). Sittemmin Torvalds on johtanut Linux-ytimen kehitystyötä osallistumatta kuitenkaan itse käyttöjärjestelmän levitysversioiden tai niihin sisältyvien muiden ohjelmien kehittämiseen."
Veikko Olavi Salmi syntyi Hämeenlinnassa 21. syyskuuta 1942. Hänen äitinsä oli tehtaan työntekijä ja isä kirvesmies. Hänen siskonsa oli viisi vuotta vanhempi. Vuonna 1951 isä sairastui ja kuoli. Salmi kävi kansakoulun jälkeen Myynti- ja mainoskoulun vuoden pituisen somistajalinjan.
"Varietyn Brian Lowry kutsui elokuvaa ""nokkelaksi, mitään kunnioittamattomaksi [ja] satiiriseksi"", mutta huomautti, että sen ainekset riittävät televisiosarjan jaksoa pidemmäksi vain ""juuri ja juuri"". Lisa Schwarzbaum ylisti ääninäyttelijöitä, mutta huomautti, että ""toimintajaksot ontuvat silloin tällöin"". Verratessaan elokuvaa sarjan varhaisiin jaksoihin Stephen Rowley totesi, että elokuvalla ""on enemmän tarjottavaa kuin sarjalla myöhäisinä vuosina, mutta siitä puuttuu vielä paljon sitä, mikä teki siitä niin virkistävän""."
"Britney Jean Spears (s. 2. joulukuuta 1981 McComb, Mississippi) on yhdysvaltalainen poplaulaja ja näyttelijä. Spears on tunnettu menestyskappaleistaan, musiikkivideoistaan, hyvin myyneistä albumeistaan ja näyttävistä kiertueistaan. Spearsin levyjä on myyty yli 100 miljoonaa kappaletta vuoteen 2010 mennessä. Hänellä on oma hajuvesimerkki ja hän on julkaissut myös kirjoja."
"VSL osallistui vuosien 1995 ja 1999 eduskuntavaaleihin kaikissa manner-Suomen vaalipiireissä. Molemmilla kerroilla puolueen kannatus oli korkeinta Oulun vaalipiirissä. Vuoden 2003 eduskuntavaaleihin VSL osallistui 147 ehdokasta asettaneen Muutosvoimat Suomi -yhteistyöpuolueen riveissä. Eduskuntavaaleissa 2007 Itsenäisyyspuolue solmi vaaliliittoja perussuomalaisten kanssa Oulun, Uudenmaan ja Pirkanmaan ja Vaasan vaalipiireissä. Satakunnan vaalipiirissä vaaliliittoon kuului lisäksi kristillisdemokraatit."
"Suomalainen Nokia käytti Maemoa, joka myöhemmin yhdistyi Intelin Moblin-projektin kanssa MeeGoksi. Osin Meegon pohjalta Jolla kehitti Sailfish OS:n. Myös Googlen omistama monissa älypuhelimissa ja taulutietokoneissa käytetty Android käyttää Linux-ydintä. Huhtikuussa 2017 Android ohitti suosiossa Windowsin ja siitä tuli maailman käytetyin käyttöjärjestelmä, kun lukuihin lasketaan kaikki internettiin kytketyt laitteet."
"Puolueen muita tavoitteita ovat muun muassa estää pääoman virtaaminen pois Suomesta, puolustaa kotimaista ruoan tuotantoa, kehittää energiaomavaraisuutta ja edistää uusiutuvaan energiaan siirtymistä, torjua Nato-jäsenyys ja turvata Suomen asema puolueettomana maana, varmistaa eri alueiden tasapuolinen kehittäminen ja torjua kuntien pakkoliitokset, perustaa Suomeen riippumaton perustuslakituomioistuin sekä edistää suoran demokratian käyttöönottoa."
"Kristen, Joey ja Kincaid elävät kauhean mielisairaalahoidon jälkeen normaalia elämää. Silti Kristen näkee yhä outoja unia Freddy Kruegerista, kunnes Freddy herää henkiin ja surmaa Joeyn ja Kincaidin. Lopulta hän tappaa myös Kristenin. Alice todistaa Kristenin kuoleman. Hieman tapaturman jälkeen Alice huomaa, että Freddy siirtyy Alicen unista suoraan myös muiden uniin."
"Maaliskuussa 2015, Drew Goddardia harkittiin elokuvan käsikirjoittajaksi ja ohjaajaksi, mutta O'Brien väitti, ettei Hämähäkkimiehen roolia koskaan tarjottu hänelle. Goddard, joka oli aiemmin kiinnitettynä Sonyn suunnittelemaan elokuvaan Kuuden Koplasta, sanoi kieltäytyneensä uuden elokuvan tekemiseen osallistumisesta, koska hänellä ""ei juuri ollut ideaa"" sille, lisäten, että ""on hyvin vaikea sanoa, 'Selvä, kirjoitan nyt uuden elokuvan'"" kun hän oli työstänyt Kuuden Kopla -elokuvaa jo vuoden ajan. Seuraavan kuukauden aikana, mainostaessaan Avengers: Age of Ultronia, Feige ilmoitti tämän version Peter Parkerista olevan elokuvassa 15- tai 16-vuotias. Hän lisäsi myös, ettei elokuva tulisi olemaan alkuperätarina, kuvaillen ""miten Hämähäkkimiehen alkuperä oli kerrottu jo kahdella eri tavalla viimeisten kolmentoista vuoden aikana ja haluten paljastaa sen nyt eri tavalla, keskittyäkseen sihen miten nuori high school -opiskelija MCU:ssa oppisi käyttämään voimiaan."" Feige myöhemmin lisäsi, että ""On tapahtumia, jotka tekivät Peteristä sen mikä hän oli, ja että tulemme varmasti vihjailemaan mitä ne ovat, mutta olemme nyt keskittyneempiä hänen tulevaisuuteensa ja siihen miten hän kasvaa ja kokee jyrkän oppimiskäyrän... siitä kuinka olla oma sankarinsa."" Myöhemmin huhtikuussa raportoitiin, että vahvimpana ehdokkaina Hämähäkkimiehen rooliin olivat Nat Wolff, Asa Butterfield, Tom Holland, Timothée Chalamet ja Liam James. Heistä Holland ja Butterfield etenivät neuvotteluissa pidemmälle."
"Vuonna 1973 Lähteenoja myi Monalisan Kustannus Oy Williamsille, mutta jatkoi lehden päätoimittajana kunnes seuraavana vuonna hänen paikalleen kutsuttiin tv-kuuluttaja Teija Sopanen. A-lehdet osti Williamsin 1975, ja seuraavana vuonna Monalisa- ja Eeva-lehdet sulautettiin Uudeksi Eevaksi."
"Thesiksessä on vakiovarusteena Xenon -valot, ABS/EBD jarrut, MSR, ASR, ESP, elektroniset Skyhook -iskunvaimentimet, sekä turvatyynyt kaikille matkustajille jokapuolella. Lisäksi Thesiksessä on automaattinen elektroninen EPB -käsijarru, joka aktivoituu heti, kun moottori sammutetaan tai kuljettajan ovi avataan, jos auto on liikkeellä, järjestelmä estää kaiken mahdollisen liikkumisen antamalla kaikille jarruille täyden jarrutusvoiman."
"Ilmari on kansallisromanttisen kauden nimiä, ja on ollut Kansanvalistusseuran kalenterissa 1882. Vuoden 2009 loppuun mennessä nimi Ilmari on annettu 111 675 henkilölle."
"Premier Régiment Etranger (1erRE) (Régiment De Sélection et d’administration): Koulutus- ja hallinnollinen yksikkö, jonka päämaja on Aubagnessa. 1erRE on legioonan päämajarykmentti, josta palvelus alkaa ja jonne se aikanaan päättyy. Hallinnollisten ja huoltotehtävien ohella päämajarykmentti määrää miehet yksikköihinsä ja hoitaa legioonan yhteyksiä ulkomaailmaan. 1erRE:ssä suoritetaan kaikki testit ennen alokkaaksi pääsemistä. 1erRE on myös legioonan soittokunnan (Musique Principale) koti, ja siellä sijaitsee lisäksi legioonan museo. Kasarmi (Quartier Viénot) sijaitsee Marseillen lähellä."
"Kaudelle 2012–2013 joukkue ei lähtenytkään suurin odotuksin, vaikka pelaajisto ja valmennus kokikin muutoksia. Uudeksi päävalmentajaksi nimettiin Ari-Pekka Selin. Joukkue kuitenkin lähti suureen liiton ja voitto alkukaudella parhaimmillaan yhdeksän ottelua putkeen. Lopullinen sijoitus runkosarjassa oli kuudes, mutta rahkeet eivät riittäneet puolivälieriä pidemmälle. Monen mielestä seuran uskottavuus kuitenkin palautettiin ja joukkue saavuttikin historiansa parhaan yleisökeskiarvon. Lopullinen sijoitus oli seitsemäs."
Sanoittajan töiden lisäksi Salmi on kirjoittanut kolumneja muun muassa Iltalehteen ja nykyään Apu-lehteen. Hän on toiminut tuomarina Biisikärpänen-ohjelmassa vuosina 2008–2011.
"Atonin palvonta poikkesi huomattavasti vanhojen jumalien palvonnasta. Tavallinen ihminen ei saanut palvoa Atonia laisinkaan, vaan hänen tuli palvoa farao Akhenatenia, joka edelleen palvoi Atonia. Aton kuvataan usein pitelemässä ankh-symbolia auringonsäteinä kurottuvilla käsillään faraon kasvojen edessä. Atonin temppelit olivat vanhojen jumalten temppeleistä poiketen suuria kattamattomia alueita."
Pentti Papinaho (2. kesäkuuta 1926 Multia – 8. maaliskuuta 1992) oli suomalainen kuvanveistäjä. Hän opiskeli Taideteollisessa ammattikoulussa ja taideteollisessa oppilaitoksessa 1947-1951 sekä Suomen Taideakatemian koulussa 1951-1952. Papinahon ensimmäinen näyttely oli Helsingissä 1953. Hän teki reliefejä ja veistoksia julkisille paikoille. Hän opetti Lahden taideteollisessa oppilaitoksessa ja Lahden taidekoulussa 1970-luvun alussa. Tunnustukseksi Papinaholle myönnettiin Pro Finlandia-mitali 1976. Orimattilan taidemuseossa esitellään Papinahon töitä. Papinaholle myönnettiin professorin arvonimi vuonna 1982.
Kansallispikakirjoitus (saks. Nationalstenografie) oli Albrecht ja Felix von Kunowskin 1800-luvun lopulla laatima saksankielinen pikakirjoitusjärjestelmä.
"Fukuoka oli aikoinaan voimakkaan Chikuzenin daimion asuinpaikka, ja sillä oli suuri merkitys Japanin keskiaikaisessa historiassa. Alueella sijainnut tunnettu Ieyasun temppeli tuhoutui tulipalossa Boshin-sodan aikana 1868."
"Järven pinta-ala on 51 hehtaaria ja se on 2,1 kilometriä pitkä ja 900 metriä leveä. Järvellä ei ole kartan mukaan saaria. Sen rantaviivan pituus on 7,0 kilometriä."
"Stolze opetteli vuonna 1820 Friedrich Mosengeilin pikakirjoitusjärjestelmän, jonka tämä oli julkaissut edellisenä vuonna. Stolze ei ollut tyytyväinen Mosengeilin järjestelmään, vaan alkoi perehtymään muihinkin järjestelmiin, muttei ollut mihinkään oikein tyytyväinen. Stolze pyrki luomaan järjestelmän, joka ei olisi ensisijaisesti ammattipikakirjoittajia varten, vaan sopisi yleisempäänkin käyttöön."
Useat Linux-jakelut levittävät ja asentavat oletuksena vain avoimia ja ilmaisia ohjelmia. Lisäksi voi asentaa kaupallisia tai ei-avoimia ohjelmia eri lähteistä. Esimerkiksi Ubuntussa voi asentaa lisäksi muiden lisenssien alaisia ohjelmia.
"Alkujaan kuninkaantekijällä viitattiin nimenomaan sellaiseen henkilöön, joka käytti poliittista valtaansa muiden eduksi sen vuoksi, ettei hän itse voinut esimerkiksi lainsäädännön takia ryhtyä kuninkaaksi ja hän tarvitsi täten sijaishallitsijaa. Nykyään käsitteellä viitataan kuitenkin laajemminkin sellaisiin henkilöihin, jotka käyttävät omaa vaikutusvaltaansa edistääkseen muiden poliittisia pyrkimyksiä. 2000-luvulla käsite on liitetty muun muassa intialaiseen Sonia Gandhiin ja brittiläiseen Nick Cleggiin."
Mazda E360 on Mazdan valmistama pieni lava-automalli. Japanissa sitä myytiin nimellä Mazda Porter. Sitä valmistettiin vuodesta 1968 vuoteen 1977. Sen takajousitus on toteuttu lehtijousilla.
Manniselle myönnettiin Suomen Kirjallisuuden Seuran palkinto vuosina 1936 ja 1939 ja hän sai samana vuonna myös apurahat niin Suomen Kirjailijaliitolta kuin Kordelinin säätiöltä.
Kisojen avajaisten TV-lähetys oli ensimmäinen kansainvälinen suora teräväpiirtolähetys ja se lähetettiin teräväpiirtona Yhdysvalloissa ja Japanissa.
"Teukros (m.kreik. Τεῦκρος, lat. Teucer) oli kreikkalaisessa mytologiassa jokijumala Skamandroksen ja nymfi Idaian poika, ja Troaan ensimmäinen myyttinen kuningas. Hänen mukaansa alueen kansaa kutsuttiin teukreiksi (m.kreik. Teukroi; lat. Teucri)."
"Toukokuussa 2000 Spears julkaisi toisen studio-albuminsa Oops!… I Did It Againin. Spears rikkoi heti levyn julkaisuviikolla sooloartistin levymyyntiennätyksen myyden peräti 1 319 193 kappaletta. Levyn menestyneimmät singlet olivat Oops!… I Did It Again, Lucky ja Stronger. Levyä myytiin kokonaisuudessaan 20 miljoonaa kappaletta. Kesällä 2000 alkoi Oops!… I Did It Again World Tour -kiertue. Spears esiintyi MTV Video Music Awards -palkintogaalassa esittäen kappaleet (I Can’t Get No) Satisfaction ja Oops!… I Did It Again."
"Franklin ”Frank” Caliendo (s. 19. tammikuuta 1974) on yhdysvaltalainen koomikko, joka tunnetaan parhaiten imitaatioistaan ohjelmassa Mad Tv. Hän esiintyi myös ohjelmassa FOX NFL Sunday. Nykyään Caliendolla on oma sarja Frank Tv, jota esitetään Yhdysvalloissa PBS-kanavalla. Tunnetuimmat hänen imitaatioistaan ovat George W. Bush ja John Madden."
"Kuninkaantekijä (engl. kingmaker) on Britanniasta lähtöisin oleva politiikan käsite. Sillä viitataan sellaiseen henkilöön, joka pystyy oman poliittisen vaikutusvaltansa avulla nostamaan jonkun toisen henkilön valta-asemaan."
"Spearsin The Circus Starring Britney Spears -maailmankiertue alkoi keväällä 2009, ja muun Euroopan lisäksi hän esiintyi myös Helsingin Hartwall-areenalla 16. heinäkuuta. Suomessa Spears vietti kuusi tuntia. Euroopan osion jälkeen kiertue palasi Pohjois-Amerikkaan 22 esityksen ajaksi. Kiertue ulottui myös Australiaan syksyn lopulla 11 esityksen verran. Circus on Spearsin ensimmäinen Australiassa vieraillut kiertue."
Linux Foundationin mukaan Linuxin asema on vahvistunut yrityksissä viime vuosina. Linuxia on ruvettu käyttämään etenkin kriittisissä yritysjärjestelmissä.
"Pikkukuovi on kuovien (Numenius) suvun laajimmalle levinneitä lajeja. Pääasiallinen pesimisalue on Euroopan, Aasian ja Pohjois-Amerikan subarktiset alueet, eteläisimmillään laji pesii Skotlannissa. Suomessa pikkukuovi on Pohjois-Suomen ja Pohjanmaan pesimälintu. Eteläisimmät vakituiset ja huomattavan suuret populaatiot sijaitsevat Kauhajoen korkeudella. Suomessa pesii kaikkiaan noin 40 000 paria. EU:n alueella pesii vähintään 180 000 paria. Maailman populaatioksi arvioidaan 1–2,1 miljoonaa yksilöä."
"Vuori on enimmäkseen lehtimetsävyöhykkeellä, 80 prosenttia sen pinta-alasta on kasvillisuuden peitossa. Siellä on kulttuurihistoriallisesti merkittäviä yksittäisiä puita kuten Han-dynastian sypressit, jotka keisari Wu Di istutti. Vuorelle nousevat pyhiinvaellusreitit kulkevat temppelien, porttien, portaikkojen ja kioskien kautta."
"Kaudeksi 1974–1975 toiseksi korkein sarjataso muuttui I-divisioonaksi. I-divisioonaa ei enää pelattu alueellisesti jaetuissa lohkoissa, vaan sarja muuttui yksilohkoiseksi, jolloin ottelumatkat pitenivät. Myös sarjan taso nousi, edellisenä kautena sarjasta pudotettiin 16 joukkuetta. Ensimmäinen I-divisioonakausi sujui alkuun lupaavasti, ja sarjan kärkikolmikko Sport, FoPS ja HPK erottui muista jo sarjan alkuvaiheessa. Lopulta kuitenkin HPK oli kuitenkin kärkikolmikon kolmas joukkue selkeällä piste-erolla."
"Kuntaan kuuluu mannermaaosan lisäksi kolme suurta saarta, Bremangerlandet (153 km²), Rugsundøy (10,7 km²) ja Frøya (17,5 km²). Asutus on levinnyt suhteellisen tasaisesti. Kunnan hallinnollinen keskus on Svelgenin taajama mannermaalla. Bremangerlandetilla asuu noin 1200 asukasta. Frøyan saarella sijaitsee Kalvågin taajama ja Bremangerlandetilla Bremangerin taajama. Tammikuussa 2013 tehdyn väestönlaskennan mukaan koko kunnassa oli 3 945 asukasta."
"Itävaltalainen ruokakulttuuri on saanut vaikutteita Saksasta, Unkarista, Tšekistä ja Pohjois-Italiasta. Aamiainen on tyypillisesti kevyt: kahvia tai maitoa ja hillovoileipiä. Makkarasämpylä on tyypillinen aamupäivän välipala. Lounas on päivän pääateria ja siihen kuuluu keitto ja lihapitoinen pääruoka kuten wieninleike lisukkeineen. Kaupungeissa iltapäiväkahvi on tärkeä tapahtuma, ja kahvilakulttuuri on vilkasta. Ilta-ateria on kevyenpuoleinen, esimerkiksi leikkeleitä, leipää ja viiniä tai olutta."
"Caliendo liittyi Mad Tv:n näyttelijäjoukkoon vuonna 2001, ohjelman seitsemännen tuotantokauden alkaessa. Ennen lähtöään Mad Tv:stä vuonna 2006, Caliendo ehti olemaan mukana kaikkiaan 117:n jakson kuvauksissa. Tunnetuin Caliendon ohjelmassa esittämistä imitaatioista on John Madden."
"Häntä on kuvattu ”Joensuun kuuluisimmaksi ja rakastetuimmaksi kulttuurihahmoksi kautta aikojen”. Vuonna 1954 hänen syntymäkotinsa seinään Torikatu 9:ään kiinnitettiin taiteilija Veikko Jalavan suunnittelema pronssinen muistolaatta. Sittemmin talo on purettu, mutta muistolaatta on kiinnitetty paikalle rakennetun talon seinään."
"Alussa suoritetaan testejä, joilla mitataan terveydentila, psyykkinen kunto (psykotekniset testit), turvallisuus (rikokset, etsintäkuulutukset), motivaatio (kaksi haastattelua) sekä fyysinen kunto. Fyysistä kuntoa mitataan muun muassa Cooperin testillä; yleensä vaatimus on 3 000 metriä, mutta jos hakijoita on enemmän, voi vaatimus olla suurempi."
"Ennen kautta 2013–2014 HPK koki kolauksen, kun Ari-Pekka Selin siirtyi KHL:ään ennen kauden alkua. Hänen tilalleen hankittiin Kai Rautio. Raution aika HPK:ssa jäi kuitenkin lyhyeksi, sillä hän riitautui joukkueen pelaajien kanssa, ja joutui lopulta erotetuksi. Valmennustiimissä jo kaudesta 2006–2007 toiminut Pasi Arvonen nostettiin päävalmentajaksi. Lähes kokonaan pudotuspelimahdollisuutensa menettänyt HPK vuokrasi runkosarjan lopussa kapteeni Ville Viitaluoman ja Jere Sallisen loppukaudeksi SHL-joukkue Örebro HK:seen Ruotsiin. Yllättäen joukkue kiri 11. sijalta Tampereen Ilveksen ohi voittaen kahdeksan viimeistä runkosarjaotteluaan putkeen, ja saavutti näin ollen paikan Lomarengas-kierroksella (entinen Villi kortti -kierros). Kymmenennen sijan kohtalo ratkesi vasta runkosarjan viimeisellä kierroksella, jossa HPK kaatoi HIFK:n 3–1 ja Ilves hävisi Rauman Lukolle 1–4. Lomarengas-kierroksella Kerho sai vastaansa SM-liigan suurimmalla budjetilla ja toistaiseksi viimeistä SM-liiga-kauttaan pelanneen Helsingin Jokerit, joka hävisi ottelusarjan 0–2. HPK:n voittoputki kasvoi jo kymmeneen otteluun. Puolivälierissä tuli vastaan runkosarjan voittanut Kärpät, joka voitti ottelusarjan 4–0. Lopullinen sijoitus oli kahdeksas"
"Suárez debytoi Ajaxissa Mestarien liigan karsintaottelussa Slavia Prahaa vastaan. Liigadebyyttissään hän puolestaan teki sarjanousija De Graafschapia vastaan maalin ja syötti kolme. Ensimmäisellä Ajax-kaudellaan Suárez viimeisteli 20 maalia 40 ottelussa, ja tehokas yhteistyö Klaas-Jan Huntelaarin kanssa jatkui myös kaudella 2007–2008, jolloin hän oli 22 maalillaan liigan toiseksi paras maalintekijä Mounir El Hamdaouin jälkeen. Kauden aikana Suárezin temperamentti aiheutti ongelmia, joiden vuoksi hän keräsi paljon varoituksia ja oli kireissä väleissä valmentaja Marco van Bastenin kanssa."
"Fox järjesti kilpailun Yhdysvaltain kuudentoista Springfield-nimisen kaupungin kesken siitä, missä niistä järjestettäisi elokuvan Amerikan ensi-ilta. Jokainen Springfield tuotti elokuvan, jossa selitettiin miksi juuri heidän kaupunkinsa tulisi toimia ensi-illan isäntänä, ja tulos päätettiin USA Todayn verkkosivuilla järjestetyssä äänestyksessä."
"Kaudelle 2001–2002 HPK nimesi päävalmentajakseen tuolloin vielä varsin tuntemattoman Jukka Jalosen, joka oli aiemmin valmentanut SM-liigassa Tampereen Ilvestä ja Rauman Lukkoa, vaatimattomalla menestyksellä. Heti ensimmäisellä kaudellaan Jalosen HPK otti jälleen pronssisen mitalin, ja seuraavalla kaudella sama toistui, joukkueen voittaessa samalla runkosarjan ensimmäistä kertaa historiassaan uudella piste-ennätyksellä 87. Kaudella 2003–2004 joukkue oli jo kolmatta kertaa peräkkäin välierissä, jääden kuitenkin ilman mitalia. Kaudella 2004–2005 HPK oli jälleen pronssilla."
"Itävallan parlamentissa on kaksi kamaria, Bundesrat, jossa on 62 osavaltioiden valitsemaa edustajaa ja Nationalrat, jossa on 183 kansan nelivuotiskausille valitsemaa ehdokasta (vuoden 2010 vaaleista viisivuotiskausille). Parlamentin alahuone tai presidentti voi erottaa kanslerin. Puolueiden on ylitettävä neljän prosentin äänikynnys saadakseen ehdokkaita, mutta ehdokas voi tulla valituksi myös joltakin 43 vaalipiirin Direktmandat-paikalla. Ylähuone eli Bundesrat voi viivyttää lakien hyväksymistä palauttamalla ne kerran uuteen käsittelyyn alahuoneessa. Äänestysikäraja on 16 vuotta."
"1945: Indokiinan sota. Ho Tši Minh tavoitteli itsenäistä Vietnamia, ja Ranska piti kiinni siirtomaastaan legioonan ja Ranskan armeijan koko voimalla. Sotaa kesti yhdeksän vuotta. Vuonna 1954 toukokuussa Điện Biên Phủn leiri murtui ja sen myötä menetettiin toivo saada Indokiina takaisin Ranskan haltuun."
"1960-luvun alkuvuodet HPK tahkosi suomensarjassa paikallisvastustajansa Tarmon kanssa. Vuonna 1964 Hämeenlinnassa päästiin pois luonnonjääoloista, kun Rinkelinmäen tekojäärata valmistui. Vuosikymmenen loppupuoliskolla Hämeenlinnan kiekkoherruus oli siirtymässä vähitellen HPK:lle, sillä Tarmo haki välillä vauhtia maakuntasarjasta saakka. Tosin Kerhonkin sarjasijoitukset olivat suomensarjassa vaatimattomia. Kausina 1968–1969 ja 1969–1970 HPK oli juuri putoamisviivan yläpuolella, mutta maakuntasarjaan seura ei sentään pudonnut."
"Suárez on yksi harvoista pelaajista, jotka ovat tehneet Ajaxissa virallisissa otteluissa yli sata maalia. Kaikkiaan hän teki 111 maalia 159 ottelussa, minkä lisäksi hän syötti yli 50 maalia."
"Suomen Senioripuolue liittyi Itsenäisyyspuolueen jäsenyhdistykseksi heinäkuussa 2012, mutta erosi jo vuotta myöhemmin, koska eläkeläisten asioita ei saatu riittävästi esille."
"Syyskuussa 2012 perustettiin puolueen nuorisojärjestö Itsenäisyysnuoret, jonka jäsenyys ei edellytä puolueen jäsenyyttä. Ensimmäiseksi puheenjohtajaksi valittiin Linda Lilja."
"Stara.fi-verkkosivulla todettiin, että elokuvan ""punainen lanka on kuitenkin alkuirrottelujen jälkeen odotettua melankolisempi ja vaisumpi, mutta toki tutulla Simpsonit -huumorilla höystettyä"". Keskisuomalainen-lehti raportoi, että ""huumori toimii, mutta satiiri saisi olla purevampaa"": ympäristöaktivistit ja kiihkouskovaiset ovat liian helppo pilkan kohde. Kalevan Kati Valjus kommentoi, että ""taattuun Simpsonit-tyyliin puolitoistatuntinen elokuva tarjoaa läjäpäin tilannekomiikkaa, mutta tuntuu paikka paikoin pitkitetyltä"". Telvis.fi -verkkosivun arvostelussa todettiin, että ""nauru raikaa, mutta kokonaisuutena elokuva ei yllä parhaimpien TV-jaksojen tasolle."
"Suomen itsenäistymisen jälkeen Hannikainen oli lähetystöneuvos ulkoministeriössä kuolinvuoteensa 1921 asti, ja hän oli myös Itä-Karjalan komitean jäsenenä ja Itä-Karjalan toimikunnan puheenjohtajana vuonna 1918 sekä Itä-Karjalan toimituskunnan poliittisena osastonjohtajana vuodesta 1918 alkaen. Hannikainen toimi Suomen rauhanvaltuuskunnan Karjalan ja Petsamon kysymysten asiantuntijana Pariisissa."
"Détachement de la Légion Etrangère de Mayotte (DLEM): Pieni yksikkö (kaksi komppaniaa, 250 miestä), joka on ollut sijoitettuna Mayottelle vuodesta 1976 lähtien, jolloin Komorit päättivät olla osa Ranskan tasavaltaa. DLEMin tehtävät ovat rakennus-, huolto- ja turvallisuustöitä. Yksikkö koostuu yksinomaan Les Ancienseista, pitkään palvelleista legioonalaisista."
Anneberg oli Suomalaisen puolueen kansanedustajana 1909–1910 edustaen Mikkelin läänin vaalipiiriä. Hän sai vapautuksen edustajantoimesta senaatin jäsenyyden takia 23. syyskuuta 1910 ja hänen seurajakseen eduskuntaan tuli saman puolueen edustaja Aukusti Eronen. Anneberg toimi myös Suomen Lähetysseuran puheenjohtajana ja oli kirkolliskokouksen jäsenenä.
"Tammikuun 29. päivänä vuonna 1878 kaupunginvaltuusto vahvisti rakennuskonttorin johtosäännön. Rakennuskonttoria johti kaupungininsinööri apunaan kirjuri. Rakennuskonttori vastasi kaikista Helsingin kaupunkiteknisistä asioista. Se oli monella tapaa uuden luoja, emovirasto. Esimerkiksi vesilaitoksen toiminta alkoi osana rakennuskonttoria, josta se melko pian erotettiin omaksi laitoksekseen. Myös 1880-luvulla syntynyt joukkoliikenne oli aluksi rakennuskonttorin toimialaa, samoin kaasulaitoksen valvonta. Puhtaanapitolaitoskin toimi alun pitäen rakennuskonttorin sisällä. Kasvavan kaupungin puhtaanapito kävi ennen pitkää ylivoimaiseksi rakennuskonttorin voimavaroille, ja erillinen puhtaanapitolaitos perustettiin vuonna 1920. Itsenäisyyttä kesti vuoteen 1947, jolloin puhtaanapitolaitos palautettiin rakennuskonttorin alaisuuteen. Vuonna 1984 yleinen jätehuolto siirrettiin lopulta YTV:n hoidettavaksi, mutta katujen ja muiden yleisten alueiden siisteydestä huolehtiminen jäi rakennusviraston kontolle."
"Vuosina 2003–2005 Koukku-Ronde toimi ulkoministeriön Eurooppa-osaston apulaisosastopäällikkönä, 2005–2009 kehityspoliittisen osaston päällikkönä ja 2009–2011 kehityspolitiikasta ja kehitysyhteistyöasioista vastaavana alivaltiosihteerinä."
"Kaudella 1990–1991 HPK otti Hannu Savolaisen johdolla SM-pronssia, joka oli joukkueen ensimmäinen liigamitali. Seuran menestys alkoi pikkuhiljaa vakiintua, ja kaudella 1992–1993 tulikin jo SM-hopeaa. Sijoitukset olivat kuitenkin ailahtelevaisia. 1995–1996 tuli neljäs sija ja 1996–1997 pronssia. Kaudella 1997–1998 HPK löysi kuitenkin itsensä jälleen pudotuspelien ulkopuolelta. Kausina 1998–1999 ja 1999–2000 Teijo Räsäsen luotsaama HPK otti ensimmäisen kerran mitalin kaksi kertaa peräkkäin, kun se saavutti molemmilta kausilta pronssia. Näinä kausina HPK:ssa vaikuttivat mm. Niko Kapanen, Antti Miettinen ja Riku Hahl, jotka ovat kansainvälisesti menestyksekkäimpiä Kerho-kasvatteja. Kausi 2000–2001 oli kuitenkin jälleen heikko, kun joukkue jäi vasta 11. sijalle."
"Teollinen raudan tuotanto oli varhaisteollisuuden tärkeimpiä muotoja. Suomessa raudan tuotanto perustui kaivosrautaan, mutta myös järvi- ja suomalmiin. Erik Fleming avasi ensimmäinen rautakaivoksen Lohjan Ojamossa vuosina 1538–1540. Rautamalmi jalostettiin masuuneissa hiilen kanssa raaka- eli takkiraudaksi. Masuunit tuottivat aluksi rautaa pääasiassa sotatarviketuotantoon, kuten tykkien raaka-aineeksi."
"Yrjö Sakari Yrjö-Koskinen : Klubbe-kriget : samt Finlands sociala tillstånd vid slutet af sextonde århundradet I-III ; under författarens inseende öfversatt från finskan af E. O. Edlund. C. J. Wikberg, Helsingfors 1864, 1865"
"Suomessa nimi Theodor on Väestö­rekisteri­keskuksen tietojen mukaan annettu 1900-luvun alusta vuoden 2009 loppuun mennessä 538 ja Teodor 2545 henkilölle.. Nimen suomalaisena vastineena on käytössä myös Teuvo. Teodorin nimipäivä on suomen­ruotsalaisen kalenterin mukaan 9. marraskuuta, joka suomen­kielisen kalenterin mukaan on Teuvon nimipäivä."
"Legioonan erikoisuus on hidas marssitahti, 88 askelta minuutissa; muiden nykyaikaisten armeijoiden marssitahti on noin 120 askelta minuutissa."
"Suárez valittiin vuoden 2011 Copa Américaan, jossa hän tuli valituksi turnauksen parhaimmaksi pelaajaksi tehtyään neljä maalia. Hän teki kaksi maalia välierässä Perua vastaan ja voitokkaassa finaalissa Paraguayta vastaan yhden maalin."
"Itävallan perustuslaki perustuu Bundes-Verfassungsgesetz 1920:n vuoden 1929 versioon. Itävallan valtiosopimus (Österreichischer Staatsvertrag), joka hyväksyttiin 15. toukokuuta 1955, päätti liittoutuneiden miehityksen toisen maailmansodan jälkeen. Sopimuksen mukaan parlamentti julisti perustuslain lisäyksellä 26. lokakuuta 1955 maan pysyvästi puolueettomaksi."
"Fukuoka jakautuu seitsemään suuralueeseen. Niistä asukasluvultaan suurin on Higashi-ku, pinta-alaltaan vuorostaan Sawara-ku. Kaupungin ydinalueen muodostavat Chūō-ku ja Hakata-ku."
"Sony Pictures Entertainmentin jouduttua hakkeroinnin kohteeksi marraskuussa 2014, paljastui, että Sony halusi Marvel Studiosin tuottavan uuden Hämähäkkimies-elokuvien trilogian, Sonyn säilyttäessä oikeudet ""luovaan hallintaan, markkinointiin ja levitykseen"". Neuvottelut studioiden välillä kuitenkin kariutuivat ja Sony päätti edetä oman Hämähäkkimies-elokuvia koskevan suunnitelmansa mukaan. Helmikuussa 2015, Sony Pictures ja Marvel Studios kuitenkin julkistivat tekevänsä uuden Hämähäkkimies-elokuvan, Kevin Feigen ja Amy Pascalin toimiessa tuottajina. Hahmo esiintyisi sitä ennen yhdessä aiemmista Marvel Cinematic Universen elokuvista, jonka raportoitiin olevan Captain America: Civil War. Marvel Studios päätti tutkia myös mahdollisuuksia laittaa muita MCU-hahmoja esiintymään tulevissa Hämähäkkimies-elokuvissa, vaikka Sony Pictures säilyttäisi yhä omistus- ja jakeluoikeudet sekä taloudellisen ja lopullisen luovan hallinnan. Lone Star Funds osallistui myös yhdessä Sonyn kanssa elokuvan rahoittamiseen LSC Film Corporationin kanssa tehdyn sopimuksen kautta."
"Valven SteamOS on Linux-pohjainen käyttöjärjestelmä, jolle on julkaistu useita pelejä Steam-palvelussa. Useat pelit käyttävät Simple DirectMedia Layer (SDL) -kirjastoa rajapintanaan."
"Ituluikka kasvaa erilaisilla kosteilla, hiekka- tai turvepohjaisilla paikoilla, kuten järvien rannoilla, ojissa, kosteikoilla sekä marskimailla. Ituluikkaa tavataan luontaisena Yhdysvaltojen eteläosissa, kuten Floridassa, Virginiassa ja Texasissa. Suomessa ituluikkaa ei tavata luonnonvaraisena."
"Christa Denton (s. 1972) on yhdysvaltalainen näyttelijä. Hän oli tunnettu 1980-luvulla, jolloin hänet nähtiin muun muassa elokuvassa Paholaisen portti (1987). Hän esittää siinä Glenin (Dorff) sisaren Alin roolin."
"Fukuokan (Kashiin, Hakatan, Sawaran ja Imazun alueet) sanotaan olevan Japanin vanhin kaupunki, koska se sijaitsee lähellä Kiinaa ja Koreaa. Fukuokan alue on yksi vanhimmista esi-jōmon-kauden asutusalueista. Dazaifu oli maan hallinnollinen keskus vuonna 633, mutta jotkin tutkijat väittävät pääkaupungin olleen juuri tällä alueella.selvennä Muinaiset tekstit kuten Kojiki ja arkeologiset löydöt vahvistavat tämän alueen olleen tärkeä Japanin synnylle. Jotkin tutkijat menevät jopa niin pitkälle, että he väittävät tämän olleen juuri ensimmäinen alue, jossa ulkopuoliset ja keisarillinen perhe astuivat maihin.lähde? Kuitenkin monien muiden varhaista Japania koskevien teorioiden tavoin sille ei löydy paljoakaan todisteita."
"Kuningatar Annan nimittämä komissio laati unionisopimuksen kolmessa kuukaudessa heinäkuuhun 1706 mennessä. Sen mukaan kauppa Ison-Britannian ja sen dominioiden välillä olisi vapaata ja tasa-arvoista, ja Annan kuoleman jälkeen kruunun sovittiin periytyvän Hannover-suvulle. Verotusta päätettiin yhtenäistää. Skotlanti lupautui ottamaan kontolleen osuuden Englannin valtionvelasta ja vastineeksi Englanti maksoi Skotlannille kompensaatiota 398 085 10-shillinkiä (The Equivalent). Skotlanti sai säilyttää oman laki- ja oikeusjärjestelmänsä. Episkopaalinen Englannin kirkko ja presbyteerinen Skotlannin kirkko luvattiin säilyttää ilman muutoksia."
"Suomen varhaisteollisuus tarkoittaa niitä teollisuuden muotoja, joita Suomessa esiintyi ennen 1800-lukua, ennen ensimmäistä teollista vallankumousta ja fossiilisten polttoaineiden käyttöön ottoa."
"Uinnin pitkän radan Euroopan-mestaruuskilpailut järjestettiin vuonna 1947 kuudennen kerran. Kilpailut pidettiin Monacon Monte Carlossa 10.–14. syyskuuta. Kilpailujen järjestäjänä toimi Euroopan uimaliitto LEN. Kilpailulajeina olivat uinti, uimahypyt ja miesten vesipallo."
"Suárez syntyi Saltossa seitsenlapsiseen perheseen. Hän meni naimisiin lapsuusaikojensa tyttöystävän Sofia Balbin kanssa 2009 ja pariskunta sai ensimmäisen lapsensa, Delfinan, 5. elokuuta 2010."
"VSL:n puheenjohtaja Ilkka Hakalehto osallistui presidentinvaaliin vuonna 2000 saaden noin prosentin äänistä. Hakalehto oli virallisesti Perussuomalaisten ehdokkaana, koska VSL:llä ei ollut ehdokasasetteluun oikeuttavaa edustusta eduskunnassa. Ehdokkaan tukena toimi Itsenäisen Suomen Puolesta 2000 -kansalaisliike. PS:n ja VSL:n lisäksi Hakalehdolle antoi tukensa mm. Suomi Ei-EU -yhdistys."
Leinon syntymäpäivä 6. heinäkuuta nimettiin vuonna 1992 Eino Leinon sekä runon ja suven päiväksi. Se on vakiintunut liputuspäivä. Eino Leinon Seura jakaa vuosittain Eino Leinon palkinnon arvokkaasta teoksesta tai julkaisutoiminnasta.
"1900-luvun vaihteessa alkoivat suomalaiset taiteilijat muun muassa Väinö Blomstedt, Hugo Simberg ja Akseli Gallen-Kallela suunnitella kuvakudoksia. Myöhempien aikojen taiteilijoista huomattavimpia ovat Margareta Ahlstedt-Willandt, Eva Anttila, Dora Jung, Maija Kansanen, Laila Karttunen, Oili Mäki, Irja Mikkola ja Kirsti Rantanen."
"Myöhemmin Manninen astui poliisivoimiin ja toimi 1. lokakuuta 1923 – 25. syyskuuta 1925 välisen ajan Utsjoen nimismiehenä. Utsjoelta hän siirtyi Inariin missä hän toimi nimismiehenä 25. syyskuuta 1925 – 1. kesäkuuta 1926 välisen ajan. Inarista hän palasi takaisin Utsjoelle ja palveli siellä nimismiehenä 1. kesäkuuta 1931 saakka. Utsjoelta hän siirtyi Haapajärvelle, missä hän toimi 16. huhtikuuta 1931 alkaen kihlakunnan henkikirjoittajana. Viimein 28. lokakuuta 1931 hänet nimitettiin Oulun kaupungin poliisimestariksi, missä tehtävässä hän toimi kuolemaansa saakka. Hänet haudattiin Ouluun."
"Vuonna 1930 Frankfurtin keittiö esiteltiin näyttelyssä Tukholmassa. Tästä alkoi kehittyä ruotsalainen keittiöstandardi, ja toisen maailmansodan jälkeen Frankfurtin keittiö ikään kuin lanseerattiin uudelleen Saksassa nimellä ”ruotsalainen keittiö”. Standardimitoin toteutettavasta kiintokalustekeittiöstä tuli 1900-luvun loppuvuosikymmenten mittaan kotikeittiösuunnittelun perusratkaisu kaikkialla maailmassa."
"Carlen sisar teloitettiin giljotiinissa Ranskan vallankumouksen aikana. Kun Vernet jälleen ryhtyi maalaamaan, hänen tyylinsä oli muuttunut perusteellisesti. Hänen piirroksensa Napoleonin Italian-taistelusta saivat runsaasti kiitosta, samoin Marengon taistelu, ja Austerlitzin aamusta Napoleon palkitsi hänet Kunnialegioonan arvomerkillä. Ludvig XVIII palkitsi hänet Pyhän Mikaelin kunniamerkillä."
"Talvella lämpötila putoaa harvoin alle 0 °C:n ja sade tulee yleensä vetenä, joskus lyhyinä lumisateina. Kevät on lämmin ja aurinkoinen, kirsikat kukkivat maaliskuun loppupuolella tai huhtikuun alkupuolella. Sadekausi kestää noin kuusi viikkoa kesä–heinäkuussa, jolloin kosteusprosentti on jatkuvasti lähellä 95 % ja lämpötila vaihtelee 25–30 °C:n välillä. Kesät ovat kosteita ja kuumia lämpötilojen noustessa lähelle 37 °C:a. Syksy usein ajatellaan Fukuokan parhaaksi ajaksi, sillä lämpötilat pyörivät 20 °C:n välillä ja ilma on kuivaa. taifuunikausi on elokuun ja syyskuun aikana."
"Spears voitti elokuussa The Ultimate Teen Choice Awards -palkinnon, jonka luovutti Miley Cyrus. Spears sai seitsemän ehdokkuutta vuoden 2009 MTV Video Music Awards -palkintogaalassa ja voitti 13. syyskuuta Womanizer-videostaan parhaan pop-musiikkivideon palkinnon. Spears ei konserttikiertuekiireidensä vuoksi päässyt paikalle vastaanottamaan palkintoaan. Vuoden 2009 lopulla Spears julkaisi toisen kokoelmansa The Singles Collectionin, joka sisälsi Spearsin kolmannen Billboard Hot 100 -singlelistan ykkössinglen, 3:n. Kokoelmalevyn lisäksi Spearsin tuotannosta julkaistiin myyntiin ”Ultimate Fan Box Set” -kokoelma, joka sisälsi Spearsin kaikki 29 singleä erikseen pakattuina. Kokoelman mukana tuli myös DVD, joka sisälsi kaikki Spearsin musiikkivideot aikajärjestyksessä. Spearsin Womanizer-kappale saavutti Grammy-ehdokkuuden parhaan tanssikappaleen kategoriassa joulukuussa 2009. Spears suunnitteli Limited edition -vaatemalliston Candie’s-merkille. Mallisto julkaistiin heinäkuussa 2010. Spears vieraili syksyllä 2010 yhdysvaltalaisessa Glee-televisiosarjassa. Kyseistä Britney/Brittany-jaksoa seurasi Yhdysvalloissa yli 13 miljoonaa ihmistä. Jakso oli ohjelman siihen mennessä toiseksi katsotuin."
"Osa cockney rhyming slangin ilmaisuista juontaa juurensa cockneyn lausuntatapaan ja voi siksi olla vaikea ymmärtää. Esimerkiksi ilmaisulla ”Max Miller” viitataan sanaan ”pillow”, koska cockneyn lausunta sanalle ”pillow” on ”piller”. Joskus loppusointu voi myös olla epätäydellinen, kuten tapauksessa Jack Jones – alone."
Cockney rhyming slang on luultavasti ilmaantunut 1800-luvun ensimmäisillä vuosikymmenillä. Ensimmäiset varsinaiset viittaukset rhyming slangiin löytyvät kuitenkin John Camden Hottenin vuonna 1859 julkaistusta kirjasta ”The Slang Dictionary”.
"ÖVP:n ja FPÖ:n koalitiohallitus jatkui 28. helmikuuta 2003 pitkällisten hallitusneuvottelujen jälkeen, ja Wolfgang Schüssel jatkoi liittokanslerina. Maahan säädettiin uudet turvapaikanhakijoita koskevat lait, joita pidetään Euroopan tiukimpina."
"Lomapukua on käytettävä lomille lähdettäessä, lentokentällä ja vielä lentokoneessa. Kun saapuu määränpäähänsä, voi vaihtaa siviilivaatteisiin. Periaatteessa siviilivaatteita ei saa omistaa koko viitenä vuotena, mutta tätä sääntöä ei enää juurikaan noudateta."
"Unifrance on vuonna 1949 perustettu organisaatio, joka edistää ranskalaisten elokuvien levittämistä Ranskan ulkopuolelle. Organisaatio osallistuu vuosittain yli 50 elokuvajuhlaan ympäri maailmaa. Unifrance on yksi European Film Promotionin perustajajäsenistä."
Journalistinen tuotteliaisuus ei estänyt Eino Leinoa paneutumasta samanlaisella vimmalla myös runouteen. Runokokoelmille Sata ja yksi laulua (1898) sekä Ajan aalloilla (1899) oli ominaista isänmaallinen miete- ja herätysrunous. Suvaitsevaisuutta ja lähimmäisenrakkautta ylistävä runoelma Hymyilevä Apollo ja kansallinen toiveunelma Päivän poika ilmensivät nuoren Leinon optimistista ihmisyysuskoa. Hiihtäjän virsiä -kokoelmaa (1900) sävytti puolestaan melankolinen lapsuudenkodin nostalgia.
"Troisième Régiment Etranger d’Infanterie (3èmeREI): Viidakkosotarykmentti Ranskan Guayanassa. 3èmeREI on perustettu vuonna 1915. Vuonna 1973 se muutti Madagaskarilta Quartier Forgetiin, joka sijaitsee Kouroulla, Ranskan Guayanassa."
"Džengiš Tšokusu on Kirgisian korkein vuori. Geologisesti se on maailman pohjoisin yli 7 000 metriä korkea vuori. Pohjoisempi Khan Tengri on myös yli 7 000 metriä korkea, mutta sen huippu muodostuu jäätiköstä; kallion korkein kohta on 7 000 metrin alapuolella."
"Burebista (k. 44 eaa.) oli Daakian kuningas vuosina 82–44 eaa. Hän oli yksi merkittävimmistä Daakian hallitsijoista, joka yhdisti Mustanmeren alueen, Daakian, Pannonian ja Pohjois-Traakian heimot voimakkaaksi valtioksi."
"Vuoden 2006 vaaleissa 1. lokakuuta 2006 sosiaalidemokraatit otti voiton. SPÖ kieltäytyi yhteistyöstä Vapauspuolueen kanssa, eivätkä sen paikat riittäneet Vihreidenkään kanssa hallituksen muodostamiseen. Kolmikuukautisten hallitusneuvottelujen jälkeen SPÖ ja ÖVP sopivat suuresta koalitiohallituksesta Alfred Gusenbauer kanslerina. Vuoden 2008 vaalit järjestettiin ennenaikaisesti suuren koalitiohallituksen kaaduttua. Niiden voittajiksi nousi kaksi oikeistopopulistista maahanmuuttovastaista puoluetta FPÖ ja BZÖ, jotka saivat yhteensä lähes 30 % kannatuksen. Suurimpana puolueena säilyi sosiaalidemokraatit. BZÖ:n johtaja ja entinen FPÖ:n johtaja Jörg Haider kuoli auto-onnettomuudessa pian vaalien jälkeen."
"Talvisodassa Štš-322 upotti 10. joulukuuta 1939 Helsingin lähistöllä torpedoimalla saksalaisen Reinbeckin (59°42′N, 24°26′E ). Vene vaurioitti 12. joulukuuta Hangon vesillä saksalaista kauppalaivaa Helga Bögeä tykkitulella ja se vaurioitti edelleen 16. joulukuuta Hangon vesillä saksalaista kauppalaivaa Gilhausenia."
"1910-luvun alku oli Leinolle toimeliasta aikaa myös teatterimiehenä ja esiintyjänä. Kesällä 1912 hän perusti yhdessä teatteriohjaaja Kaarle Halmeen kanssa Seurasaareen ”Helkanäyttämön”, ulkoilmateatterin omille Kalevala-aiheisille näytelmilleen. Tuhatpäinen yleisö ei kuitenkaan kuullut repliikkejä ja oli pettynyt kaiken teatterirekvisiitan puuttumiseen. Yritys päättyi fiaskoon. Myös ympäri maata ulottuvilla runonlausuntakiertueilla Leino pyrki tuotteistamaan säkeitään lisäansioiden hankkimiseksi. Omia näytelmätekstejä syntyi tasaisena virtana: Tuomas piispa (1909) täydensi aikaisempia keskiaikanäytelmiä, Alkibiades (1909) oli antiikin aikaan sijoittuva poikkeusihmisen tragedia. Leinon omaan aikaan sijoittuivat keskustelunäytelmät Kirkon vihollinen ja vanhasuomalaisten tekopyhyyttä ivaileva Maan parhaat (1911). Kalevalamitalla kirjoitettu aatenäytelmä Karjalan kuningas (1917) oli herätyshuuto puhtaan ihmisyyden puolesta. Lähes kaikki näytelmätekstinsä Leino julkaisi kuusiosaisessa Naamioita-sarjassa (1905–1911). Naamioiden viidennessä osassa (1909) ilmestyi näytelmätekstien ohella myös Shakkipeli-niminen historiallinen pienoiskuvaelma, jolla oli kosketuskohta kirjailijan henkilökohtaisiin harrastuksiin. Eino Leino oli elämänsä loppuun asti intohimoinen shakinpelaaja. Helsingin Shakkiklubin talviturnauksessa helmikuussa 1906 hän oli jopa voittanut ensimmäisen palkinnon."
"Palvelinkäyttö on yksi Linuxin yleisimmistä käyttökohteista. LAMP-käsite syntyi ohjelmistoyhdistelmästä, jossa Linuxissa ajetaan Apache-verkkopalvelinta, MySQL-tietokantaa ja PHP-komentosarjakieltä. Verkkosivustojen palvelujen lisäksi muun muassa DNS-nimipalvelut ja sähköpostipalvelimet käyttävät Linuxia."
"Rakennusvirasto koostui vuoden 2008 loppuun saakka kuudesta osastosta: hallinto-osasto, katu- ja puisto-osasto, arkkitehtuuriosasto, HKR-Rakennuttaja, HKR-Tekniikka ja HKR-Ympäristötuotanto. Virastoa johtaa kaupungininsinööri. Vuoden 2009 alusta rakennusvirasto muuttui tilaajaorganisaatioksi tuottajayksiköiden - HKR-ympäristötuotanto ja HKR-tekniikka - siirryttyä Helsingin kaupungin Rakentamispalvelu -nimiseen virastoon. Rakentamispalvelun nimi on vuoden 2010 alusta lähtien Stara."
"Itävallan maantieteen tärkeimmät piirteet ovat Alpit ja Tonava. Baijeriin vuonna 1992 valmistunut kanava yhdistää Tonavan Reiniin ja Mainiin, ja muodostaa siten vesireitin Pohjanmereltä Mustallemerelle. Alppien vedenjakajan pohjoispuolen joet ovat Tonavan sivujokia ja laskevat suoraan Tonavaan, kun taas maan keski- ja itäosan joet virtaavat etelään ja yhtyvät Serbiassa Dravaan, joka vie niiden vedet Tonavaan."
"Kolmannen sukupolven Golf esiteltiin marraskuussa 1991, Yhdysvaltain markkinoilla vasta keväällä 1993. Yhtiön sisäinen koodi mallille oli Typ 1H. Yhdysvaltain markkinoille tarkoitettujen autojen tuotanto Meksikon Pueblassa viivästyi tehtaan laatuongelmien vuoksi. Golfin III sukupolvi valittiin vuonna 1992 vuoden autoksi Euroopassa. Ensimmäistä kertaa kolmi- ja viisiovisten versioiden rinnalla oli saatavilla myös farmarimalli Variant. Kolmas sukupolvi sai useita lähinnä vain varusteiltaan poikkeavia erikoismalleja kuten 1994 Pink Floyd Edition, 1995 Rolling Stones Edition ja 1996 Bon Jovi Edition. Näitä myytiin myös Suomessa. Taustalla oli Volkswagenin kyseisten yhtyeiden Euroopan kiertueiden sponsorointi."
"Belgialaiset eurokolikot ovat Belgialle lyötyjä eurokolikoita. Eurokolikoissa arvopuoli on kaikissa euromaissa samanlainen, mutta kääntöpuolen jokainen euromaa suunnittelee itse omille kolikoilleen. Belgialaisissa eurokolikoissa on kaikissa nykyisen hallitsijan Albert II:n muotokuva sekä hänen monogramminsa. Belgian eurokolikoissa on kääntöpuolella lisäksi EU:n kaksitoista tähteä. Belgiassa käteiseurot otettiin käyttöön vuoden 2002 alusta."
"Tätinsä May Parkerin vastusteluista huolimatta, Peter oli eronnut Midtownin tiedelukion akateemisesta kymmenottelujoukkueesta keskittyäkseen ”työharjoitteluunsa” Stark-yhtiöissä, joka on hänen peitetarinansa toimilleen Hämähäkkimiehenä Starkin suunnittelemassa puvussa. Eräänä iltana Peter kohtaa pankkirosvoja, joille Toomes oli myynyt kehittyneitä aseita, ja hänen palattuaan Queensissä sijaitsevaan asuntoonsa, hänen paras ystävänsä Ned saa tietää hänen olevan Hämähäkkimies. Myöhemmin Peter kohtaa Toomesin kätyrit Jackson Bricen / Shokeeraajan ja Herman Schultzin, jotka yrittävät kaupitella aseita Aaron Davisille. Päätyessään taisteluun näitä ja Toomesia vastaan, Peter melkein hukkuu järveen. Peteriä jäljittimellä seurannut Stark pelastaa hänet ja neuvoo tätä pysymään erossa vaarallisista rikollisista. Toomes tappaa vahingossa Bricen yhdellä aseistaan ja nimittää Schultzin uudeksi Shokeeraajaksi."
Alus tilattiin 1920 kolmen sisaraluksensa kanssa Gdanskin telakalta. Alus laskettiin vesille 30. huhtikuuta nimettynä ORP Mozyrziksi ja se otettiin palvelukseen 1921. Alus nimettiin kesäkuussa 1925 ORP Toruńiksi.
"Ennen pitkää Springfieldin asukkaat vahingoittavat kaupungin ylle sijoitettua lasikupolia, jolloin Cargill, joka ei tahdo, että uutinen Springfieldin kohtalosta pääsee leviämään, suunnittelee tuhoavansa koko kaupungin. Sillä välin Alaskassa Simpsonit näkevät televisiossa mainoksen, jossa Tom Hanks esittelee Springfieldin paikalle tulevaa uutta Grand Canyonia. Marge ja lapset tahtovat lähteä pelastamaan Springfieldiä, mutta Homer kieltäytyy auttamasta ihmisiä, jotka yrittivät tappaa heidät. Marge ja lapset hylkäävät Homerin ja lähtevät takaisin kotiin, mutta EPA nappaa heidät kesken matkan. Marge ja lapset palautetaan takaisin lasikupolin sisälle."
"Seuraavina vuosina Kerhon menestys oli vaisumpaa, vuonna 1954–1955 se jäi lohkonsa kolmanneksi ja ulos mitalipeleistä. Seuraavana kautena 1955–1956 HPK säilyi SM-sarjassa voitettuaan uusintaottelun putoamisesta. Myös vuosina 1957 ja 1958 HPK jäi mitalipelien ulkopuolelle, putoaminen ei kuitenkaan uhannut. Kaudeksi 1958–1959 SM-sarjan sarjajärjestelmää uudistettiin ja sarja pelattiin yksilohkoisena. Sarjan häntäpäässä neljä joukkuetta oli tasapisteissä, mutta HPK jäi kymmenen joukkueen sarjassa viimeiseksi maalieron turvin, mutta kerhon onneksi se ei ratkaissut putoamista vaan sääntöjen mukaan tasapisteissä pelattiin uusintaottelu. Uusintaotteluiden jälkeen HPK säilyi sarjassa, paikallisvastustaja Tarmon kohtalona taas oli putoaminen suomensarjaan. Seuraavana kautena 1959–1960 HPK koki kuitenkin saman kohtalon, se jäi sarjassa toiseksi viimeiseksi ja putosi suomensarjaan kaudeksi 1960–1961."
"Nimi ”Linux” tulee Linux-ytimestä, jonka alun perin kehitti Linus Torvalds vuonna 1991. Linuxista käytetään joskus Free Software Foundationin suosittelemaa nimeä GNU/Linux, sillä tyypillisessä Linux-käyttöjärjestelmässä GNU-projektin ohjelmistot muodostavat suuren osan. Linux on tunnettu esimerkki yhteistyöstä vapaiden ja avoimen lähdekoodin ohjelmistojen kehityksessä: useimmiten kuka tahansa saa vapaasti käyttää, muokata ja levittää ohjelmistojen lähdekoodia sekä kaupallisesti että epäkaupallisesti erilaisten lisenssien, kuten GPL-lisenssin ehdoilla."
"Maria ”Maikki” Järnefelt-Palmgren (o.s. Pakarinen; 26. elokuuta 1871 Joensuu − 4. heinäkuuta 1929 Turku) oli suomalainen oopperalaulaja (sopraano), joka sai urallaan runsaasti kansainvälistä tunnustusta. Hän oli myös arvostettu pedagogi. Hän levytti vuosina 1904–1906 Gramophonelle parikymmentä levyä sekä Yhdysvalloissa yhden levyn vuonna 1921 ja kaksi vuonna 1929."
"Järjestelmän pääperiaatteena oli, että vokaalit merkitään alaspäin menevillä piirroilla ja konsonantit ylöspäin menevillä. Tarkoituksena oli saada järjestelmä, jolla kolmen ns. vokaalin kirjoittavan järjestelmän (Arends, Roller ja Brauns) käyttäjät olisi saatu yhteen Stolze–Schrey-järjestelmän esimerkin mukaisesti. Yritys epäonnistui, ja kolmen järjestelmän lisäksi saatiin neljäs. Kansallispikakirjoituksesta tuli kuitenkin melko suosittu, ja ennen ensimmäistä maailmansotaa se oli kolmanneksi suosituin saksankielinen järjestelmä Gabelsbergerin ja Stolze–Schreyn jälkeen: vuonna 1913 sillä oli 382 pikakirjoitusyhdistystä, joissa oli yhteensä yli 12 000 jäsentä."
"Järvi sijaitsee Kokemäenjoen vesistössä Längelmäveden ja Hauhon reittien valuma-alueella Längelmäveden alueeseen, jonka Koljonselän alueeseen se kuuluu. Järven vedenpinnan korkeus on 84,3 metriä mpy."
"David A. Hesser (tammikuu 1884 – 13. helmikuuta 1908) oli yhdysvaltalainen vesipalloilija, uimari ja olympiavoittaja. Hän kilpaili vuoden 1904 kesäolympialaisissa Saint Louisissa, jossa hän kuului vesipallossa kultaa voittaneeseen New York Athletic Club -joukkueeseen. Samoissa kisoissa Hesser osallistui 4 × 50 jaardin vapaauintiviestiin, jossa sijoittui neljänneksi."
"Erilaiset Unix-pohjaiset käyttöjärjestelmät alkoivat levitä 1970–80-luvulla. Suorituskykynsä ja joustavuutensa ansiosta Unixista tuli pian suosituin käyttöjärjestelmä yliopistojen palvelimilla ja työasemilla. Unixin lähdekoodi oli aluksi kenen tahansa saatavilla ja siihen voitiin tehdä omia parannuksia. Järjestelmän mukana tulleisiin työkaluihin tuskastuneet kehittivät omia työkalujaan, joista parhaat palat koottiin eri yliopistojen jakeluiksi. Kun kaupalliset yritykset tulivat kehitystyöhön mukaan, rajapinnat ja työkalut standardoitiin eikä lähdekoodi ollut enää vapaasti jaossa."
Vuonna 1921 Leino anoi vapautusta Suomen kansalaisuudesta. Hän kirjoitti kirjeet presidentti K. J. Ståhlbergille ja Viron valtionpäämiehelle Konstantin Pätsille ja pyysi päästä Viron kansalaiseksi. Leino oli kyllästynyt apurahojen puutteeseen ja saamaansa arvosteluun.
Ensimmäinen Suolirock järjestettiin vuonna 2003 Sumiaisten Harjulassa ja sisäänpääsymaksun maksoi noin 200 henkeä. Kävijämäärä ja festivaalin luonne pysyivät seuraavat viisi vuotta samanlaisina. Kävijämäärän hipoessa jo 400 vuonna 2007 kävi Harjula liian pieneksi. 2008 tapahtuma siirtyi ulkoilmaan ja kävijämäärät jatkoivat vuosi vuodelta tasaista nousua. 2010 rikkoutui ensimmäistä kertaa 500 kävijän rajapyykki.
"Kappaleesta julkaistiin vuonna 1989 singlenä liveversio. Vuonna 2006 Uriah Heep julkaisi Easy Livin’: Singles A’s & B’s -nimisen kokoelman, johon sisältyi myös sen nimikappale. Vuonna 2009 yhtye julkaisi ”Easy Livin’ista” Celebration-albumillaan vaihtoehtoisen studioversion."
"Ranska lähetti Espanjassa käytävään sisällissotaan muukalaislegioonan espanjalaisista koostuvan pataljoonan. 17. elokuuta 1835 Ranska tarjosi kuitenkin sotaan jo koko muukalaislegioonan. Koska Ranska kuitenkin tarvitsi joukkoja edelleen myös Algeriassa, antoi Ranskan kuningas Ludvig Filip 16. joulukuuta 1835 määräyksen uuden muukalaislegioonan perustamisesta."
"Hirrensyöksyn voitti I. Tuomisto Helsingin rautatieläisten voimisteluseurasta tuloksella 7,06. Toinen osanottaja oli O. Tynkkynen, tulos 5,82."
"Kuntavaaleissa 2017 Itsenäisyyspuolue (IPU) asetti kuntavaaliehdokkaita 24 kuntaan ja sai kaksi paikkaa. IPU:n 12-kohtainen kuntavaaliohjelma korosti inhimillisyyttä ja lähidemokratiaa. IPU:n mielestä hyvien sosiaali- ja terveydenhoidon palvelujen tulee olla kaikkien saatavilla maksukyvystä, iästä tai asuinpaikasta riippumatta."
"Stallmanin ideologian taustalla on ohjelmien vapaus. Hän alkoi puhua vapaista ohjelmista, joita kuka tahansa saa vapaasti käyttää, muokata ja levittää, ja kehitti ajatuksensa peruskiveksi GNU GPL -lisenssin. Lisenssi takaa, että kenellä tahansa on oikeus tehdä ohjelmaan muutoksia ja levittää muunneltua versiota haluamallaan tavalla, kunhan samat oikeudet säilyvät myös uudessa versiossa. Ohjelman julkaisun ohessa pitää tarjota saataville myös lähdekoodi, jonka avulla toisten ohjelmoijien on helppo lähteä tekemään muutoksia. Myös Torvalds lisensoi Linux-ytimen GNU GPL -lisenssillä, mikä mahdollistaa sen, että myös kaupalliset yritykset voivat kehittää Linux-jakeluita ja myydä niitä eteenpäin. Torvalds on tarkentanut, että käyttäjäsovellukset eivät ole riippuvaisia ytimen lähdekoodista eivätkä siten rajoitu samaan lisenssiin."
"Theodor tai Teodor on kreikkalais­peräinen miehen etunimi, jonka kreikan­kielinen alku­muoto Theodoros (Θεοδωρος) merkitsee Jumalan lahjaa. Nimen naispuolinen vastine on Theodora."
"Suomen kulttuurirahaston Hämeen rahaston elämäntyöpalkinto, 2013 (ansioista taiteenkeräilijänä, sanoittajana sekä Hämeenlinnan lipunkantajana)"
Ljudmila Markovna Gurtšenko (ven. Людмила Марковна Гурченко; 12. marraskuuta 1935 – 30. maaliskuuta 2011) oli venäläinen näyttelijä ja laulaja.
"Netcraftin helmikuussa 2010 luotettavimmiksi listaamista verkkosivustoista kuusi kymmenestä ajoi Linuxia, kaksi FreeBSD:tä, yksi Windowsia ja yksi tuntematon alusta."
"Harald Quandt (1. marraskuuta 1921 – 22. syyskuuta 1967) oli saksalainen industrialisti,Günther Quandtin ja Magda Goebbelsin lapsi. Vanhempien avioeron ja äidin uuden avioliiton myötä Harald Quandtista tuli myös Joseph Goebbelsin poikapuoli. Hänen isänsä oli menestyvä yritysjohtaja ja vanhempien avioeron jälkeen Harald jäi isänsä hoitoon kunnes muutti äitinsä luo Goebbelsin perheeseen valmistumiseensa vuonna 1940. Hän kannatti intialaisen nationalistin Subhash Chandra Bosen aatteita ja mottoa, Tum mujhe khoon do, main tumhein aazaadi doonga tai ”Give me blood and I will give you freedom”. Hän palveli luutnanttina Luftwaffen joukoissa kunnes haavoittui ja jäi liittoutuneiden vangiksi Italiassa vuonna 1944. Hänet vapautettiin vuonna 1947. Harald oli ainoa Goebbelsin perheen jäsen, joka selvisi sodasta elävänä. Hänen äitinsä ja isäpuolensa tekivät itsemurhan myrkytettyään lapsensa. Palattuaan Saksaan sodan jälkeen Harald alkoi yhdessä velipuolensa Herbertin kanssa uudelleenrakentamaan perheensä yrityksiä ja vuosina 1949–1953 hän opiskeli insinööriksi. Günther Quandtin kuoltua vuonna 1954 hän sai velipuolensa kanssa perinnöksi isänsä yritykset jolloin hänestä tuli Länsi-Saksan vauraimpia ihmisiä. Hänen organisaatioonsa kuului yli 200 yritystä muun muassa autoalan, tekstiilialan, lääkealan ja rakennusalan yritystä. Hän sai viisi tytärtä vaimonsa kanssa. Harald selviytyi lento-onnettomuudesta Zurichin lentokentällä mutta kuoli myöhemmin toisessa lento-onnettomuudessa Cuneossa Italiassa. Myöhemmin vuonna 2007 esitetyssä dokumentissa The Silence of the Quandts paljastetaan Quandtin perheen yritysten rooli toisen maailmansodan aikaisessa Saksassa."
"Syksyllä 1921 Hannikainen osallistui Petsamossa Suomen ja Venäjän välisen rajalinjan määrittämiseen toimien suomalaisen retkikunnan sihteerinä. Retkikunta lähti liikkeelle 16. lokakuuta Moskovan kolttakylästä kohti Korvatunturia. Rajankäynti kuitenkin keskeytyi matkan puolivälissä, kun Hannikainen hukkui 21. lokakuuta Iso-Huutojärvellä lähdettyään pelastamaan jäihin vajonnutta suomalaisten kolttaopasta. Hannikaisen kuolema vaikutti kuitenkin niin, että suomalaiset ja venäläiset saattoivat sopia erimielisyytensä ja Petsamon rajalinja hyväksyttiin 31. lokakuuta 1921."
"Läntinen Bahr el-Ghazal (arab. غرب بحر الغزال‎‎, Gharb Bahr al-Ghazāl) on Etelä-Sudanin osavaltio. Osavaltion pääkaupunki on Wau. Läntisessä Bahr el-Ghazalissa oli Sudanin vuoden 2008 kiistellyssä väestönlaskennassa 333 431 asukasta, ja sen pinta-ala on 93 900 neliökilometriä."
"Vuoden 2012 alusta rakennusviraston organisaatio muuttui. Uusi organisaatio lisäsi yhden uuden osaston, Palveluosaston ja joitain vanhan organisaation hallinnollisia asioita yhdistettiin. Muutoksen jälkeen rakennusvirastossa toimii Yleisten töiden lautakunnan ja kaupungininsinöörin alaisuudessa:"
"Monet ammattimaiset elokuvantuottajat ja elokuvastudiot, kuten DreamWorks ja Pixar, käyttävät Linuxia tehdessään elokuvia. Esimerkiksi Titanic on tuotettu Linuxilla. Elokuvatuotannossa käytettyjä Linux-ohjelmistoja ovat muun muassa RenderMan ja Houdini."
"Tänä aikana Leinon kirjallinen tuotteliaisuus tuntui vain kiihtyvän. Danten Jumalaisen näytelmän suomennos ilmestyi vuosina 1912–1914, ja uudet runokokoelmat seurasivat toinen toistaan. Rooman-matkan jälkeen Leino alkoi kirjoittaa kirjallisuushistoriallisia esseitä, joissa hän kartoitti niin koti- kuin ulkomaisenkin kirjallisuuden kehityslinjoja ja esitteli eri suuntausten edustajia. Aluksi Helsingin Sanomien ”alakertoina” ilmestyneistä kotimaisista kirjailijakuvista Leino muokkasi teoksensa Suomalaisia kirjailijoita (1909). Hänen taitavat hahmotelmat eri aikojen henkisestä ilmapiiristä ja kulttuuriympäristöstä sekä osuvat kiteytykset eri kirjailijoiden ominaispiirteistä ovat tehneet teoksesta suomalaisen esseistiikan klassikon."
Teuvo Orte (aiemmin Olenius) palveli vuosina 1946–1959 ainakin Indokiinassa oltuaan Suomessa valtiollisen poliisin tehtävissä jatkosodan aikana.
"Lajit ja maisterin (kandidaatin) vaatimukset: 1. kuulantyöntö 9,00 (8,00) 2. pituushyppy 5,00 (4,40), 3.leuanveto 16 (12) 4.korkeushyppy 135 (125), 5.keihäänheitto 25,00 (21,00), 6.100 metriä 12,8 (13,6) 7. kieppi 4 (3) 8. 1 500 metriä 5.30 (5.50), Vaihtoehtoiset lajit: 9. Kiekonheitto 23.00 (20.00), 10. seiväshyppy 220 (190), 11. hirrensyöksy 6.00 (5.50). Heitto- ja hyppylajeissa minimivaatimukset oli saavutettava molemmilla käsillä tai jaloilla erikseen. Lisäksi oli suoritettava vaihtoehtoisesti joko 500 m uinti 16.00 (20.00) tai 10 km hiihto 42.00 (46.00)."
"Leena Murasta vastaan on 2000-luvulla nostettu useita syytteitä kunnianloukkauksista ja vääristä ilmiannoista. Hän on saanut ainakin 10 rikostuomiota törkeistä kunnianloukkauksista ja vääristä ilmiannoista, niistä neljä vankeustuomiota, joista kaksi viimeisintä, kuten Toijalan käräjäoikeuden 21. joulukuuta 2007 antama oli myös ehdoton: 9 kuukautta vankeutta. Ehdoton oli myös Helsingin hovioikeuden Murasella syyskuussa 2009 antama 13 kuukauden vankeustuomio (R/08/2268), törkeästä kunnianloukkauksesta ja kirjanpitorikoksesta."
"Semperconsort on vuonna 1999 Luigi Cozzolinon Firenzessä perustama kamarikokoonpano. Sen tarkoitus on lähinnä esittää italialaista 1600–1700-lukujen kamarimusiikkia historiallisilla soittimilla. Kokoonpanon jäsenillä on takanaan pitkä kokemus vanhan musiikin esittämisestä. He ovat tehneet yhteistyötä muiden muassa Giardino Armonicon, Europa Galanten, Modo Antiquon, I Barocchistin, Accademia Bizantinan, Ensemble Matheuksen, Ensemble Zefiron, Homme Armén, Ensemble Concerton, Ensemble Janequinin, Complesso Baroccon, Concerto Italianon ja eri sinfoniaorkestereidenkin kanssa."
Kvanttikenttäteoria (Quantum field theory eli QFT) on kenttiä käsittelevä kvanttiteoria. Sitä käytetään laajalti hiukkasfysiikassa ja se on keskeinen hiukkasfysiikan standardimallin työkalu.
"Itävallan eläimistö on tyypillisen keskieurooppalaista: jäniksiä, saksanhirviä, fasaaneja, kettuja, mäyriä, näätiä ja peltopyitä. Vuoristoissa elävät muun muassa gemssi, metsämurmeli, kotka ja naakka. Pannonian alueelle luonteenomaisia ovat Neusiedl-järven ruoikoissa viihtyvät suuret määrät kahlaajalintuja. Viime vuosina maan keski- ja eteläosien metsissä on jälleen tavattu joitakin karhuja."
"Itävalta tuli 1400-luvulla arkkiherttuakunnaksi. Se oli yksi Pyhään saksalais-roomalaiseen keisarikuntaan kuuluneista käytännössä itsenäisistä valtioista, mutta sikäli erikoisasemassa, että sen arkkiherttuana oli lähes poikkeuksetta sama henkilö kuin keisarinakin. Kun Habsburgien monarkia, jonka keskeisimmän osan Itävalta muodosti, joutui toistuvasti sotiin Osmanien valtakuntaa vastaan, se valloitti vähitellen myös Osmaneille kuuluneita alueita, erityisesti Unkarin. Näitä ei kuitenkaan katsottu Pyhään saksalais-roomalaiseen keisarikuntaan kuuluviksi."
"Lyytikäinen, Pirjo: ”Ihmiset, sankarit ja jumalat”, Leino, Eino: Helkavirsiä I–II, s. VII–XVI. Helsinki: Suomalaisen Kirjallisuuden Seura, 2000."
"Useat jakelut painottavat työpöytäkäyttöä ja sisältävät oletuksena toimisto-ohjelmistopaketin. Toimisto-ohjelmistoja on irrallisina sekä paketteja, joista suosituimmat ovat LibreOffice ja Apache OpenOffice."
"Vuoden 2012 Savola aloitti painimalla Dan Kolov–Nikola Petrov-turnauksessa toiseksi Vanessa Boubryemmin jälkeen. Belgradin EM-kilpailuissa hän hävisi avausottelunsa unkarilaispainijalle jaksoin 0–2 sijoittuen lopputuloksissa kymmenenneksi. Lontoon kesäolympialaisten Sofian karsintaturnauksessa huhtikuussa Savola voitti kaksi ensimmäistä vastustajaansa 2–0-jaksoin, mutta hävisi ratkaisevan ottelun saksalaiselle Alexandra Engelhardtille selätyksellä. Toukokuussa viimeisessä karsintaturnauksessa Vantaalla Savola selätti avausvastustajansa, mutta hävisi toisen ottelunsa selätyksellä turnauksen voittaneelle olympiavoittaja Iryna Merleni-Melnykille. Savola sijoittui molemmissa karsintaturnauksissa viidenneksi."
"Savola voitti EM-pronssia Vilnasta 2009. Lisäksi hän on ollut EM-kilpailuissa yhdeksäs vuonna 2007, kymmenes vuonna 2012 ja 12:s vuonna 2011. MM-kilpailuissa Savola on ollut parhaimmillaan 20:s Bakussa 2007. Saksan Grand Prix -turnauksen Savola voitti vuonna 2005, ja vuosina 2006 ja 2008 hän oli samassa turnauksessa kolmas, samoin Yasar Dogu -turnauksessa vuonna 2011. Dan Kolov–Nikola Petrov-turnauksessa hän sijoittui toiseksi vuonna 2012. Juniorien (alle 20-vuotiaiden) EM-kilpailuista Savola saavutti hopeaa vuonna 2006, minkä lisäksi hän sijoittui parhaimmillaan viidenneksi juniorien MM- ja kadettien (alle 17-vuotiaiden) EM-kilpailuissa. Aikuisten Suomen mestaruuksia Savolalla on kolme kappaletta, ja yhteensä hänellä on kuusi aikuisten SM-mitalia."
"Erin Jill Andrews (s. 4. toukokuuta 1978 Lewiston, Maine) on yhdysvaltalainen urheilu-uutisten toimittaja ja selostaja Fox Sports-kanavalla. Hän toimii samalla juontajana Yhdysvaltalaisessa Dancing with the Stars tanssikilpailussa ABC-kanavalla. Aikaisemmin Andrews toimi urheilutoimittajana ESPN-kanavalla ja juontajana ABC:n Good Morning America-ohjelmassa."
"Linuxia levitetään yleensä tuotteistettuina jakelupaketteina, johon jakelija on koostanut jakelun käyttötarkoituksen mukaisen joukon ohjelmistoja ja ohjelmakirjastoja sekä asennuspaketin lisäksi yleensä myös pakettivaraston lisäohjelmien ja päivitysten asentamiseksi. Jakelun tuottaja hoitaa jakelun kehitystä ja käyttäjätukea, vaikkakin itse ohjelmistot tulevat lukuisilta muilta itsenäisiltä tahoilta. Joitain suosittuja valtavirtaa edustavia Linux-jakelupaketteja ovat Debian (ja sen johdannaiset kuten Ubuntu), Fedora ja openSUSE."
"Kesäkuussa 1898 Ōkuma oli mukana perustamassa Kenseitō-puoluetta, joka muodostui, kun Ōkuman Shimpotō ja Itagaki Taisuken liberaali Jiyūtō yhdistyivät. Samana vuonna keisari määräsi Ōkuman muodostamaan Japanin historian ensimmäisen puoluepohjaisen hallituksen. Uusi hallitus toimi vain neljä kuukautta ennen kaatumistaan sisäisiin erimielisyyksiin. Ōkuma pysyi Kenseitōn johtajana aina vuoteen 1908, jolloin hän taas ilmoitti vetäytyvänsä pois politiikasta."
"Kaudella 2005–2006 joukkueen kannattajien unelma kävi toteen, kun HPK raivasi tiensä finaalin, jossa se kaatoi Porin Ässät voitoin 3–1. 22. huhtikuuta HPK otti historiansa ensimmäisen ja toistaiseksi ainoan mestaruutensa voittamalla Ässät 1–4. Kausi 2006–2007 jäi Jalosen HPK-taipaleen viimeiseksi, kun joukkue otti jälleen kunniakkaasti pronssimitalin."
"Suomessa vähittäiskaupan keskusliikkeet ovat pitkään olleet oligopsoniasemassa. Tilanteesta ovat kärsineet sekä tuottajat, jotka ovat saaneet tuotteistaan alhaisen myyntihinnan, että ostajat, jotka joutuvat Suomessa maksamaan useista tuotteista EU-hintoja keskimääräistä korkeampia hintoja."
"Itsenäisyypuolue boikotoi vuosien 1999 ja 2004 europarlamenttivaaleja. Vaaleissa 2009 ja 2014 puolue asetti täyden ehdokaslistan, mutta se jäi kauas edustajapaikoista."
"Seitsemäs sukupolvi (2006–) ""512 Mt:n sukupolvi"" toi mukanaan uusia levyformaatteja sekä liiketunnistinteknologiaa. Xbox 360 -pelikonsolin vahvuutena pidetään sen pelaajat yhdistävää Xbox Live -verkkopalvelua. Sony Computer Entertainmentin PlayStation 3 käyttää uutta optista tallennusformaattia, Blu-rayta. Xbox 360 ja PlayStation 3 kykenevät HDTV-tarkkuuteen. Nintendon Wiin erikoisuutena on sen uudentyyppinen liikkeentunnistava peliohjain."
"Nintendo Intergrated Research and Development (lyhenne IRD, aiempi nimi Nintendo Research & Development 3) on Nintendon sisäinen kehitysyksikkö, jonka toimitusjohtajana on toiminut Genyo Takeda sitten sen perustamisen 1981. Vaikka yksikkö on pieni, se on tärkeä Nintendolle kehittäen lähinnä laitteistoa ja joitakin videopelejä . Kehitettyyn laitteistoon lukeutuu muun muassa patteritallennus Nintendo Entertainment Systemin peleille, sekä yhteistyötä monen konsolin kehityksessä."
Vuonna 1831 perustetun legioonan alkuperäinen tehtävä oli turvata Ranskan siirtomaita eri puolilla maailmaa. Nykyään legioona on osa Ranskan armeijaa: se puolustaa Ranskaa ja toimii YK:n alaisissa tehtävissä muiden ranskalaisten joukko-osastojen ohella.
"Manninen astui Suomen armeijan palvelukseen aliupseeriksi ylennettynä Saksassa 11. helmikuuta 1918 ja saapui Suomeen (Vaasaan) 25. helmikuuta 1918 jääkärien pääjoukon mukana. Hänet sijoitettiin Suomen valkoiseen armeijaan aluksi patterialiupseeriksi Jääkäritykistön 2. patteriin, josta hänet siirrettiin maaliskuun puolivälissä Koillisrintamalle, missä hän toimi Jääkäriyliluutnantti Martti Walleniuksen alaisuudessa Kuusamon pataljoonan 4. komppanian päällikkönä. ja osallistui sen mukana taisteluihin Soukelossa, missä hän haavoittui 8. huhtikuuta 1918 hartioihin Soukelon valtausyrityksessä."
"Isovuorimesikkoa tavataan Indonesiassa Uuden-Guinean saarella. Lajin on kuvattu olevan melko yleinen korkeissa korkeuksissa, ja se on luokiteltu elinvoimaiseksi."
Kultavatsaviheltäjät liikkuvat yleensä pareittain. Linnun äänet ovat melodisia vihellyksiä ja se kuuluu Australian äänekkäimpiin lajeihin. Ravintonaan se käyttää pääasiassa hyönteisiä ja voi syödä myös marjoja. Kultavatsaviheltäjä pyydystää hyönteisiä puiden latvustoista ja pensaikoista ja voi muodostaa sekaparvia yhdessä muiden hyönteisiä syövien lintujen kanssa.
"Sharjahin kansainvälinen lentoasema (arab. مطار الشارقة الدولي‎) (IATA: SHJ, ICAO: OMSJ) on lentoasema Arabiemiirikunnissa, kymmenen kilometrin päässä Šardžan kaupungin keskustasta. Se perustettiin maan ensimmäisenä lentokenttänä vuonna 1932. Vuonna 2008 lentokentän kautta kulki 5 280 445 henkilöä. Se on Air Arabian kotikenttä."
"Nimi Ilmo on mahdollisesti lyhentymä Ilmarista, mutta voi perustua myös karjalaisissa murteissa esiintyvään ihmistä tarkoittavaan sanaan ilminen."
"Leinon runokokeilut alkoivat jo kouluvuosina. Ensimmäisen runonsa hän sai julkisuuteen 12-vuotiaana, kun Kajaanin linna ilmestyi Hämeen Sanomissa syksyllä 1890 lehden päätoimittajan Oskar Lönnbohmin myötävaikutuksella. Hämeenlinnan lyseon toverikunnan käsin kirjoitettuun Vasama-lehteen kirjoitettuja runoja ilmestyi myöhemmin uusina versioina Leinon ensimmäisessä runokokoelmassa Maaliskuun lauluja (1896). Hämeenlinnan kouluvuosina Leino kartutti tietojaan maailmankirjallisuudesta. Antiikin kirjailijat tulivat tutuiksi latinan tunneilla. Hän oppi lukemaan alkukielillä myös saksan- ja ranskankielisiä tekstejä – Heinrich Heinea, Friedrich Nietzscheä, Émile Zolaa, Guy de Maupassantia. Leino aloitti uran maailmankirjallisuuden suomentajana Runebergin Kuningas Fjalarilla, jonka SKS julkaisi 1894."
2013 Nieminen ohjasi ja näytteli pääosan kartanokummitus -aiheisessa lyhytelokuvassa Vaivaistalo. Hän on myös näytellyt ja ohjannut lyhytelokuvan Niina -palkkionmetsästäjä(2016). Lisäksi Nieminen on ohjannut ja käsikirjoittanut tieteiskauhuelokuvan Prioni (2017).
"Tuotteliaimpia varhaisista Leino-tulkitsijoista olivat säveltäjäystävät Toivo Kuula, Leevi Madetoja ja Oskar Merikanto. Kuula sävelsi kaikkiaan 22 Leino-runoa, joista tunnetuimpia ovat Virta venhettä vie (1906), läpimurtoteos Tuijotin tulehen kauan (ilm. 1907), kantaatti Kuolemattomuuden toivo baritonille, kuorolle ja orkesterille (1910) sekä Helkavirsi-ruonoelmat Merenkylpijäneidot, Orjan poika sekä Impi ja Pajarin poika (1911). Eino Leinon runoudesta Kuula löysi kaikupohjan mietiskeleville tumman-romanttisille sävelkuvilleen."
"Itävallan historiassa Alpit ovat muodostaneet luontaisen kulkuesteen, ja niiden rajaamissa laaksoissa on syntynyt erilaisia perinteitä. Nykyisin media ja ihmisten helpottunut liikkuvuus ovat pienentäneet alueellisia eroja."
"Maaliskuussa 2010 Jive Records vahvisti Spearsin aloittaneen seitsemännen studioalbuminsa äänitykset. Max Martin ja Dr. Luke olivat albumin päätuottajat. 2. joulukuuta 2010 Spears kertoi Twitter-sivustolla uuden albumin julkaisupäivämääräksi 29. maaliskuuta 2011. Ensimmäinen single, Hold It Against Me, julkaistiin 11. tammikuuta. Single debytoi soittolistojen kärjessä seitsemässä maassa nousten ykköseksi myös Suomessa. Spears julkisti Twitterissä 2. helmikuuta Femme Fatale -albuminsa kansikuvan ja nimen. Albumilta on julkaistu singlet Till the World Ends, I Wanna Go ja Criminal. Huhtikuussa Spears teki remix-version Rihannan kanssa tämän kappaleesta S&M. Remix-versio nousi Billboard Hot 100 -listan kärkisijalle. Spears ja Rihanna avasivat Billboard Music Awards -gaalan esittämällä kappaleen yhdessä."
"Salmen sanoittamat laulut ovat voittaneet Syksyn sävel -kilpailun viisi kertaa. Ensin Irwin Goodman voitti kappaleilla ”St. Pauli ja Reeperbahn” vuonna 1970 ja toistamiseen kappaleella ”Poing poing poing” vuonna 1971. Myöhemmät voittokappaleet olivat Kirkan ”Surun pyyhit silmistäni” vuonna 1988, Antti Huovilan ”Vaskikellot” vuonna 2000 ja Janne Tulkin ”Yksinäinen pitkä tie” vuonna 2001."
"Helsinkiin saapunut Eino Leino löysi luontevan henkisen kodin nuorsuomalaisen Päivälehden aateyhteisöstä. Eero Erkon, Juhani Ahon ja Arvid Järnefeltin aloitteesta 1889 perustettu sanomalehti ajoi äänioikeusuudistusta ja poliittisten oikeuksien laajentamista sekä vastusti vanhemman fennomaanipolven ahdasmielistä kielinationalismia ja kirkollis-konservatiivista aatemaailmaa. Alkavassa Venäjän-poliittisessa kiistassa, joka koski Suomen asemaa Venäjään kuuluvana suuriruhtinaskuntana, lehti edusti perustuslaillista kantaa. Vuonna 1898 Leinosta tuli lehden vakituinen kirjallisuus- ja teatteriarvostelija. Joitakin vuosia myöhemmin hän alkoi kirjoittaa kulttuuripakinoita nimimerkillä ”Mikko Vilkastus”. Kun Venäjän viranomaiset lakkauttivat Päivälehden sen radikaalien kannanottojen vuoksi, tilalle perustettiin Helsingin Sanomat, jossa Leino jatkoi pakinointiaan ”Teemu”-nimimerkillä. Suurlakkovuonna 1905 hän kirjoitti satakunta pakinaa, joissa ruoskittiin ”venäläismielisiä virastoja ja virkamiehiä, uskonnonvapauden kuristajia, valtiollista urkkija- ja santarmijärjestelmää”, kuten L. Onerva kuvaa Leino-elämäkerrassaan. Pistävänsatiirisen vitsailunsa vuoksi Leino sai mainetta, mutta myös vihamiehiä."
"Lindroos heitti 6. lokakuuta 1954 Jugoslaviassa 51,58 m ja rikkoi Kalevi Kotkaksen 17 vuotta vanhan Suomen ennätyksen. Kaikkiaan Lindroos paransi Suomen ennätystä viidesti. Ennätyksensä 55,79 m hän heitti maaottelussa vuonna 1960. Hän edusti Suomea EM-kisoissa vuosina 1954, 1958 ja 1962. Tukholman kisoissa 1958 hän sijoittui seitsemänneksi."
"Watts, Holland, Batalon, Harrier, Revolori ja Zendaya olivat paikalla vuoden 2016 San Diego Comic-Conissa näyttämässä lyhyen pätkän elokuvasta. Ensimmäinen traileri esitettiin Jimmy Kimmel Live! -ohjelmassa 8. joulukuuta 2016. Trailerista julkaistiin kaksi versiota, joista toinen oli kansainvälinen versio ja sisälsi osittain eri kohtauksia ja dialogia. Feige ajatteli, että siinä oli riittävästi eroa kahden välillä ja että ""olisi hauskaa näyttää ihmisille molemmat."" Toinen traileri näytettiin CinemaConissa 2017 ja julkaistiin internetissä 28. maaliskuuta 2017."
Heinäkuussa 1918 Eino Leinon 40-vuotispäiviä vietettiin juhlavasti ystävien järjestämine illallisineen. Samana vuonna hänelle myönnettiin valtion kirjailijaeläke.
"Suárez debytoi Uruguayn maajoukkueessa helmikuussa 2007 ottelussa Kolumbiaa vastaan. Ottelussa hänet ajettiin ulos. Suárezista tuli maajoukkueen vakiojäseniä vuoden 2010 MM-kisojen karsinnoissa, jossa hän viimeisteli viisi maalia. Hänen maajoukkueuransa ensimmäinen maali syntyi karsintaottelussa Boliviaa vastaan. Suárez muodostaa Diego Forlánin kanssa tehokkaan kärkiparin."
"Tammikuussa 2016, Sony siirsi elokuvan ensi-iltaa päivälle 7. heinäkuuta 2017, ja paljasti, että elokuva remasteroitaisiin jälkituotannossa Imax 3D:lle digitaalisesti. J. K. Simmons ilmaisi halunsa palata J. Jonah Jamesonin rooliin, jota oli näytellyt Sam Raimin Spider-Man -elokuvissa. Maaliskuun alussa, Zendaya liittyi näyttelijäkaartiin, ja Tomein vahvistettiin näyttelevän May Parkeria. Seuraavan kuukauden aikana, Feige vahvisti, että elokuvassa esiintyisi hahmoja muistakin MCU-elokuvista, huomauttaen samalla, että Sonyn kanssa tehty sopimus ei tarkkaan määrittele mitä hahmoja elokuvien välillä voidaan käyttää. Lisäksi, Feige selitti tarkemmin Sonyn ja Marvel Studiosin välisestä sopimuksest sanomalla, ""En tiedä tarkkaan mitä lopputeksteissä tullaan näyttämään, mutta se on Sony Picturesin tuottama Marvel Studiosin elokuva. Sopimus oli, että se olisi lähinnä Sony Picturesin elokuva... mutta me olisimme luovia tuottajia. Me palkkaamme näyttelijän, esittelemme hänet [Captain America: Civil Warissa], työstämme juuri nyt käsikirjoitusta ja alamme pian kuvata""."
"Vuoden 2016 San Diego Comic-Con Internationalissa Marvel vahvisti Keatonin, Zendayan, Gloverin, Harrierin, Revolorin, Dalyn ja Woodbinen kuuluvan näyttelijäkaartiin. Zendayan, Harrierin ja Revolorin hahmojen paljastettiin olevan Michelle, Liz Allan ja Flash Thompson, ja että Jacob Batalon on valittu näyttelemään Nediä, jonka uskottiin perustuvan Ned Leedsiin. Lisäksi paljastettiin, että Korppikotka on elokuvan päävihollinen ja että Watts, Christopher Ford, Chris McKenna ja Erik Sommers osallistuivat Goldsteinin ja Dalyn ohella elokuvan käsikirjoittamiseen. Pian tämän jälkeen Martha Kelly valittiin toistaiseksi tuntemattomaan rooliin. Elokuussa Michael Chernus valittiin näyttelemään Phineas Masonia / Tinuria ja Jona Xiao valittiin tuntemattomaan rooliin, jota ei lopulta nähty valmiissa elokuvassa. Buress paljasti hahmonsa olevan liikunnanopettaja. Syyskuussa 2016 paljastettiin, että Jon Favreau palaisi Iron Man -elokuvista tuttuun rooliinsa Happy Hoganina. Lisäksi Stan Lee vahvisti tekevänsä elokuvassa cameo-esiintymisen. Kuukauden lopulla kuvaukset siirtyivät Atlantasta New Yorkiin, kuvauspaikkoina Astorian naapurusto Queensissä, St. George ja Manhattan sekä Brooklynissä sijaitseva Franklin K. Lane High School. Lisäksi UFC-ottelija Tyron Woodley paljasti, että hänelle oli tarjottu roolia yhtenä elokuvan roistoista, mutta hän oli jättäytynyt pois Fox Sportsiin sitoutumisen vuoksi. Kuvaukset päättyivät New Yorkissa 2. lokakuuta 2016. Lisäkuvaukset toteutettiin saman kuukauden aikana Berliinissä, Brandenburgin portin luona."
"Malli on kuitenkin monikäyttöisenä kansanautona saanut perushyvän maineen. Myös tarvikevaraosinen saatavuus ja hinnoittelu on ollut hyväksi Golfille. Suomessa perusmallinen farmarimalli maksoi hieman ennen valmistuksen päättymistä noin 20 000 euroa, varusteltu Pacific/Atlantic-versio maksoi noin 23 000 euroa."
"Circus-albumin kolmas single If U Seek Amy julkaistiin maaliskuussa 2009. Neljäs julkaistu single oli Radar, joka ilmestyi jo Blackout-albumilla. Miestenlehti FHM:n äänestyksessä Spears nimettiin jälleen maailman seksikkäimpien naisten listalle, sijalle 12. Julkkislehti OK!:n Kymmenen maailman seksikkäintä vartaloa -listalla Spears sijoittui ensimmäiseksi."
"Jalonen valmensi HPK:ta yhteensä kuusi kautta, kaudesta 2001–2002 aina kauteen 2006–2007 saakka. Seura saavutti tuona aikana yhden kullan, neljä pronssia ja yhden neljännen sijan, joka tekee Jalosesta samalla menestyksekkäimmän että pitkäaikaisimman Kerho-valmentajan. Jalonen tavaramerkiksi nousi HPK-kaudellaan varsin nimettömien pelaajien kykyjen löytäminen ja hyödyntäminen, jolloin monet pelaajat pelasivat uransa parhaat kaudet juuri Jalosen luotsattavina."
"Jakelu on tyypillisesti kokonainen käyttöjärjestelmä, joka koostuu Linux-ytimen lisäksi muun muassa kirjastoista, graafisesta käyttöliittymästä (joista yleisimmät ovat KDE, GNOME ja Xfce) ja ohjelmista, kuten toimisto-, internet- ja tietokantasovellukset. Jakeluiden asentamiseen ja käyttämiseen on usein saatavana teknistä tukea kaupallisena palveluna jakelulta tai kolmansilta tahoilta. Ohjeita löytyy usein myös keskustelupalstoilta, wiki-sivuilta, jakelun toimittajilta ja käyttäjäyhteisöltä."
"Eräissä yhteyksissä on nostettu esille GNU-projektin sovelluksien korvaamisesta BSD-projektin sovelluksilla. Merkittävä ero BSD-sovelluksilla on tapa kutsua ytimen järjestelmäkutsuja suoraan sovelluksista, joka GNU-ympäristössä tehdään tyypillisesti glibc-kirjaston kautta. Ajonaikaiselle C-kirjastolle kuten glibc on kehitetty vaihtoehtoja kuten Bionic-C, musl libc, Apache libstdcxx ja LLVM-projektin libc++. Eri kirjastoratkaisujen POSIX-yhteensopivuudessa on myös eroja."
Leinon lapsuuden henkiseen ympäristöön Hövelössä kuului vanha kainuulainen tarinaperinne loitsuineen ja runoineen sekä värikkäät kertomukset isonvihan ja Kajaanin linnan aikoihin liittyneistä tapahtumista Pohjois-Pohjanmaalla. Elämän karuista tosiasioista muistuttivat Hövelön rantaan pysähtyneet nälkämailta Ouluun matkaavat tervansoutajat.
Jani Tolin (s. 1974 Helsinki) on suomalainen katu- ja graffititaiteilija sekä musiikkivideoiden ohjaaja. Hän aloitti uransa Helsingissä 1980-luvulla ja on sen jälkeen työskennellyt Euroopassa ja Yhdysvalloissa. Hänen kuvateoksiaan on ollut esillä esimerkiksi Kiasmassa ja kansainvälisissä yhteisnäyttelyissä muun muassa yhdessä EGSin kanssa.
"Pesä on painanne maassa. Naaras munii 4 munaa kesäkuussa, joita molemmat puolisot hautovat, naaras kuitenkin aktiivisemmin, noin 3,5 viikkoa. Poikaset ovat pesäpakoisia ja oppivat lentämään runsaan kuukauden ikäisinä. Molemmat vanhemmat huolehtivat poikasista. Sukukypsä kaksivuotiaana."
"»Emme ole varmoja oikeastaan mistään Bitcoiniin liittyen, mutta haluamme ehdottomasti aina olla mukana kokeilemassa kaikkea mikä voi osaltaan horjuttaa totuttua maailmanjärjestystä. »"
Leinon palava kiinnostus teatteria kohtaan jatkui myös sekä teatterikritiikeissä että omina näytelminä. Ihailemansa August Strindberg esikuvanaan hän paneutui historialliseen keskiaikaan ja luotsasi suomalaisen kansansielun kehitystä näytelmissä Lalli (1907) ja Maunu Tavast (1908). Näytelmä Simo Hurtta (1908) jatkoi aiemmin ilmestyneen samannimisen runoelman aihepiiriä.
"Elokuva on erilaisten kulttuurillisten vaikutteiden ja vihjeiden kyllästämä. Green Day soittaa kappaleen ""Käyn kohti sinua, oi Herrani"" viuluilla, kun heidän proomunsa uppoaa, mikä viittaa elokuvaan Titanic. Kohta, jossa Bart ajaa skeittilaudalla alastomana ja erilaiset esineet peittävät hänen sukupuolielimensä, on viittaus elokuvaan Austin Powers – kumma jätkä. Homerin ja Margen rakkauskohtaus parodioi Disney-elokuvien tyyliä, kun eläimet auttavat heitä riisuutumaan. Alun perin kohtauksessa käytettiin musiikkia elokuvasta Ihmemaa Oz ja vasalla oli valkoisia täpliä, koska tekijät eivät halunneet viitata liian selvästi Bambiin. Bart jäljittelee Mikki Hiirtä junassa kutsuessaan itseään ""pahan yhtiön maskotiksi"". Kun Lenny soittaa Homerille, tämän soittoääneksi paljastuu Nokia tune. Alaskassa Homer pelaa Grand Theft Walrusia, joka parodioi suosittua videopelisarjaa Grand Theft Auto. Pelissä Homerin hahmo ampuu steppaavan pingviinin viittauksena elokuvaan Happy Feet. ""Spider-Pig"" -laulu on parodiaa vuoden 1967 Hämähäkkimies-animaatiosarjasta. Lisan luennon nimi on ""Ärsyttävä totuus"", joka parodioi Al Goren elokuvaa Epämiellyttävä totuus. Pomminpurkajarobotti perustuu Vincent D'Onofrion hahmoon Leonard ""Pyle"" Lawrence elokuvasta Full Metal Jacket, jossa hahmo tekee itsemurhan samalla tavalla. Elokuvan lopussa yleisön juhlinta viittaa Tähtien sota: Episodi VI – Jedin paluu -elokuvaan ja Carl näyttää samalta kuin Lando Calrissian."
"Erilaisia kampanjoita käynnistettiin ympäri maailmaa. Uuden-Seelannin Canterburyssä, Springfield-nimisessä kylässä pystytettiin ""pinkki jättiläisdonitsi"" kylän nimen kunniaksi. Dorsetissa Englannissa Homerin kuva maalattiin Cerne Abbasin jättiläisen kalkkikaiverruksen viereen. Paikalliset uuspakanat raivostuivat ja suorittivat sadetaikoja pestäkseen kuvan pois."
Hypervisor-perusteiset virtualisointipalvelut ja kevyemmät säiliöintipalvelut ovat tuoreempia käyttökohteita kuin perinteiset verkkopalvelimet.
Neuvostoliiton romahdettua Itävalta lähestyi muita Euroopan maita. Se liittyi Suomen ja Ruotsin mukana Euroopan unioniin vuonna 1995 ja otti ensimmäisten joukossa käyttöön euron vuonna 1999.
"”Easy Livin’” ei yltänyt kotimaansa singlelistoille mutta oli menestys Alankomaissa, Saksassa ja Skandinaviassa, ja se nostikin ”The Wizardin” ohella yhtyeen suursuosioon."
Joutjärven kirkossa Lahdessa on kaksi Papinahon reliefiä. Kirkon sisällä alttariseinällä on Golgata-niminen teos ja kirkon ulkopuolelle itäiselle terassille on tiiliseinälle sijoitettu suurikokoinen pronssireliefi Kymmenen neitsyttä. Molemmat teokset on paljastettu 1963.
"USA Todayn elokuva-arvostelija Claudia Puig sanoi, että tarina riittää ""täyspitkään elokuvaan, kiitos nokkelan juonen ja lakkaamattoman mitään kunnioittamattoman huumorin"", mutta että jotkut fanit ""voivat kaivata suosikkihahmojaan"". Patrick Colan uskoi, että elokuva ""saattaa olla parasta [Simpsonit] -kamaa sitten kausien 12 tai 13"", ja ylisti animaatiota, mutta sanoi myös, että hahmojen kuten Sarjakuvahemmo ja Seymour Skinner esiintymiset olivat ""pieniä ja tylsiä""."
"Antti Karin ohjaamaan Helkavirsiin perustuvaan kolmiosaiseen tietokoneanimaatioon (1979–1982) sävelsi elektronisen musiikin Jukka Ruohomäki. Helkavirsiin pohjautui myös itävaltalaissyntyisen säveltäjän Johann Strohoferin oratorio Herramme vapahtajamme, jonka ensiesitys oli 1975. Vuonna 1980 sai ensiesityksensä Ilkka Kuusiston Leinon Sota valosta -näytelmään pohjautuva ooppera."
"Elokuussa 1908 Eino Leino jätti Suomen ja suuntasi kohti Italiaa. Matkan mahdollisti Suomalaisen kirjallisuuden edistämisvaroista annettu apuraha Danten Divina Commedia -teoksen suomentamista varten. Kotiuduttuaan Roomaan Saksassa vietettyjen kuukausien jälkeen Leino ryhtyi intensiivisiin italian opintoihin ja työhön Danten parissa. Talvella 1908–1909 Roomassa oleskeli muitakin suomalaisia kirjailijoita ja tutkijoita, kuten L. Onerva, Aarni Kouta, Santeri Ivalo, Onni Okkonen, Liisi Karttunen ja Henry Biaudet, joiden yhteiseen seuraelämään Leino otti osaa. Paitsi Dante-suomennosta Leino työsti Rooman aikana näytelmäluonnoksiaan ja kirjoitti matkakirjeitä Turun Sanomiin. Hän lähti Suomea kohti L. Onervan kanssa keväällä 1909, mutta pysähtyi matkalla Berliiniin. Vaikka Leinon ja L. Onervan suhde ei vakiintunut avioliitoksi, heidän ystävyytensä ja yhteistyönsä jatkui Leinon kuolemaan asti."
"Fukuokaa ympäröivät kolmelta suunnalta vuoret, ja pohjoiseen avautuu Genkain meri. Suurin osa kaupungin keskustasta on rakennettu entisen meren päälle, ja suunnitelmissa on uusien keinotekoisten saarten rakentaminen Higashi-kun alueelle."
"Inspur K-UX on kiinalaisen Inspurin jakelu, joka perustuu Red Hat Enterprise Linux jakeluun ja joka on The Open Groupin virallisesti sertifioima UNIX"
"Leinon viimeisessä runokokoelmassa Shemeikan murhe (1924) kuvastui sairausvuosien aikana ”melkein maniaksi kehittynyt kunnianteko-asenne tunnettuja ja edustavia henkilöitä kohtaan”, kuten L. Onerva kirjoittaa Leino-elämäkerrassaan. Kokoelma sisälsi myös elegisen tilinpäätöksen ”Löysäläisen laulun”:"
"Georges Marchal (oikealta nimeltään Georges Louis Lucot, 10. tammikuuta 1920 Nancy – 28. marraskuuta 1997 Maurens, Dordogne) oli ranskalainen elokuvanäyttelijä."
"Cockney rhyming slang on Lontoon murteen erityispiirre ja slangin muoto, jossa sana, johon halutaan viitata korvataan sen kanssa loppusoinnun muodostavalla kahden tai kolmen sanan ilmauksella. Cockney rhyming slangissa esimerkiksi sana ”look” muuttuu muotoon ”butcher’s hook”."
"Vuonna 2008 Spears näytteli vastaanottovirkailijaa CBS-televisiokanavan Ensisilmäyksellä-sarjassa. Syksyllä 2008 kuvausryhmä seurasi Spearsin elämää kaksi kuukautta ja dokumentti Britney: For the Record esitettiin MTV-kanavalla Yhdysvalloissa 30 marraskuuta 2008. Ohjelmaa näytettiin monta kertaa Suomessa Nelonen-kanavalla. 7. syyskuuta hän avasi kolmannen kerran MTV Video Music Awards -palkintogaalan. Spears itse oli Piece of Me -musiikkivideollaan ehdolla kolmessa kategoriassa (paras naisartistin musiikkivideo, paras pop-musiikkivideo ja vuoden paras musiikkivideo), jotka kaikki hän voitti. Spears voitti myös MTV Europe Music Awards -palkintogaalassa vuoden 2007 parhaan levyn (Blackout) ja vuoden 2007 parhaan artistin palkinnot. Spears ei päässyt paikalle vastaanottamaan palkintoja, koska oli samaan aikaan The Circus Starring Britney Spears -kiertueella."
"Suurlakon jälkimainingeissa Leino ryhtyi laajaan aikakauden tilitykseen niin sanotuissa routavuosiromaaneissaan – Tuomas Vitikka (1906), Jaana Rönty (1907) ja Olli Suurpää (1908) – joissa hän lehtipolemiikkinsa jatkoksi ruoti kansallisia heikkouksia ja eritteli ajanjakson ihmistyyppejä, ihanteettomia aatteidensa luopioita ja anarkismiin päätyviä juurettomia kapinoitsijoita. Tuomas Vitikka -romaanissa Leino ivaili itsekylläisen kansallisuusajattelun kustannuksella ja loi suomalaisuus-liikkeen eri sukupolvien edustajista satiirisia hahmoja, joita aikalaisten oli helppo tunnistaa."
"Jan Zahradil (s. 20. maaliskuuta 1963) on tšekkiläinen konservatiivipoliitikko. Hänet valittiin Euroopan parlamenttiin ensimmäisen kerran vuonna 2003, ja uudelleen vuosina 2004 ja 2009. Hän on Euroopan konservatiivien ja reformistien ryhmän varapuheenjohtaja ja kuuluu Kansainvälisen kaupan valiokuntaan."
"Ōkuma palasi politiikkaan vuoden 1914 perustuslaillisen kriisin aikaan, kun Yamamoto Gonnohyōen hallitus joutui irtisanoutumaan Siemens-skandaalin vuoksi. Ōkuma järjesti tukijansa yhdessä Chūseikai- ja Rikken dōshikai -organisaatioiden kanssa ja muodosti liittoumahallituksen. Ōkuman toinen hallinto muistetaan sen aktiivisesta ulkomaanpolitiikasta. Myöhemmin samana vuonna Japani julisti sodan Saksaa vastaan ja liittyi näin mukaan ensimmäiseen maailmansotaan. Vuonna 1915 Ōkuma hahmotteli yhdessä Katō Takaakin kanssa Kiinalle esitetyt 21 vaatimusta."
"Jukka Tarkan mukaan kokouksen hahmotteli Eva, mutta Evan jäsenet eivät olleet kutsuttuina evalaisina, jotta kommunisteille ei olisi näytetty sosiaalidemokraattien läheisiä suhteita Evan vuorineuvoksiin. Elvytys sai kokouksessa Jouko Kajanojan mukaan uuden sisällön, ja sillä alettiin tarkoittaa elinkeinoelämän elvytystä."
"Uransa keskivaiheilla Leino käänsi suomeksi monia maailmankirjallisuuden merkkiteoksia, ja samaan aikaan kirjoitti itse sekä runoja, näytelmiä ja proosaa että erilaisia sanomalehtikirjoituksia. Hän kuvasi erilaisia syviä tunteita rakkaudesta ihmisinhoon. Vuoden 1908 vaiheilla koettujen vastoinkäymisten jälkeen tuotannossa korostuvat tummat sävyt, yksinäisyys ja pettymys elämään."
"Myös muut kaasut ovat tietyissä osapaineissa narkoottisia, mutta normaalissa laitesukelluksessa tällaisia osapaineita ei muilla ilman osakaasuilla esiinny."
"Lehdessä työskentelivät ja sitä avustivat monet sittemmin tunnetuiksi tulleet nimet, kuten kirjailija Kristina Carlson, valokuvaaja Leena Saraste ja psykologi Pehr Charpentier."
"Sininen muistolaatta (engl. Blue plaque) on Yhdistyneessä kuningaskunnassa tunnettujen henkilöiden tai tapahtumien muistoksi paljastettava muistolaatta, josta on vuodesta 1986 lähtien vastannut maan kulttuuriministeriön alainen English Heritage. Ensimmäiset muistolaatat paljastettiin Lontoossa 1800-luvulla."
"Easy Livin’ tai Easy Living on brittiläisen Uriah Heep -yhtyeen kuuluisa, vuonna 1972 julkaistu kappale, joka sisältyy yhtyeen albumille Demons and Wizards."
"Sarja kertoo kolmesta naisesta Outista, Jonnasta ja Kitistä, joilla on oma elämä. Jokin yhdistää heitä, mutta he eivät tiedä sitä ennen kuin salaperäinen kirje kutsuu heidät kaikki töölöläiseen pesulaan."
Kaikkiaan suomalaisen kansanrunouden tuotteita pääasiassa Suomalaisen Kirjallisuuden Seuran kokoamana on yli puoli miljoonaa kappaletta. Merkittävin julkaisutyö on Suomen kansan vanhat runot (vuodesta 1915).
"Sulautettujen Linuxien erikoistapauksia ovat käyttöjärjestelmät, joiden tarkoituksena on saada esimerkiksi pelikonsoli, kuten PlayStation tai Xbox, toimimaan kotitietokoneena. Medialaitteet kuten TiVo käyttävät Linuxia."
"Marraskuussa 2001 Spears julkaisi kolmannen albuminsa, Britneyn, joka debytoi listaykkösenä Yhdysvalloissa ja Kanadassa. Albumin suosio teki Spearsista ainoan naisartistin, jonka kaikki kolme ensimmäistä albumia ovat debytoineet Yhdysvalloissa Billboardin ensimmäisellä sijalla. Albumia myytiin maassa yli 4 miljoonaa kappaletta, vaikka sen ainut menestyskappale maassa oli ”I’m a Slave 4 U”. Britney-albumia myytiin maailmalla 15 miljoonaa kappaletta."
"Vuonna 2006 Savola osallistui toisen kerran Saksan Grand Prix'hin, jossa saavutti tällä kertaa kolmannen sijan. Heinäkuussa juniorien EM-kilpailuissa Szombathelyssä Savola paini juniorien EM-hopeaa häviten vain kultaa vieneelle valkovenäläiselle Marina Markevitšille. Juniorien MM-kilpailuissa suomalainen voitti ensimmäisen ottelunsa, mutta hävisi toisen lopulta pronssille yltäneelle kazakstanilaiselle Jyldyz Ešimovalle ollen lopputuloksissa kahdeksas. Vuonna 2007 Savola palasi välivuoden jälkeen aikuisten arvokisoihin osallistuttuaan Sofian EM-turnaukseen. Sofiassa hän voitti ensimmäisen kierroksen turkkilaisvastustajansa jaksoin 2–0, mutta toisen kierroksen ottelussa Ukrainan Oleksandra Kohut oli parempi samoin jaksoluvuin. Savolan lopullinen sijoitus oli aikuisten sarjassa tämän uran siihen mennessä paras, yhdeksäs. Kesällä hän sijoittui juniorien EM-kilpailuissa seitsemänneksi, ja juniorien MM-kilpailuissa elokuussa hän hävisi ensimmäisellä kierroksella kultaa voittaneelle Ruotsin Sofia Mattssonille. Savola voitti ensimmäisen keräilyottelunsa, mutta pronssiottelussa hän hävisi jaksoin 1–2 kiinalaispainijalle ollen näin viides. Bakun aikuisten MM-kilpailuissa Savola aloitti toiselta kierrokselta ja hävisi australialaiselle Kyla Bremnerille jaksoin 1–2 ollen lopputuloksissa 20:s. Bakun kilpailujen myötä Savola siirtyi pysyvästi aikuisten sarjaan."
Äärioikeistolainen Vapauspuolue Jörg Haiderin johdolla sai vuoden 1999 vaaleissa äänistä 27 prosenttia. Se pääsi hallitukseen vuonna 2000 ulkomaiden vastustuksesta huolimatta. Vuoden 2002 vaaleissa puolue menetti suosiotaan.
"Kisat muistetaan massiivisista turvatoimista terroriuhan vuoksi sekä kisapaikkojen valmistumisesta viime tipassa. Kisojen turvallisuusuhkia vastaan käytettiin 1,08 miljardia euroa."
"Nykyään palkka maksetaan suoraan pankin tilille. Vain ulkomailla maksettavien palkkaennakoiden tilityksessä noudatetaan perinteikästä tapaa, jossa rahat laitetaan Képiin. Aikaisemmin palkanmaksu tapahtui aina seremoniallisesti."
"Tammikuussa 2013 Spears vahvisti lähtevänsä X Factorista ja keskittyvänsä taas musiikkiin. Myöhemmin samana päivänä hän ilmoitti myös, että hänen kihlauksensa pitkäaikaisen poikaystävänsä Jason Trawickin kanssa on purettu. Syyskuussa 2013 Spears julkaisi tiedon kaksivuotisesta sopimuksestaan Las Vegasin Planet Hollywood -hotellin kanssa. Britney: Piece of Me -niminen viihdespektaakkeli alkaa joulukuussa 2013. Spearsin kahdeksas studioalbumi Britney Jean julkaistiin 29. marraskuuta 2013. Albumin ensimmäisen single Work Bitch julkaistiin 16. syyskuuta. Spears vierailee myös Miley Cyrusin albumilla Bangerz kappaleella SMS (Bangerz). Toukokuussa 2015 Britney teki poplaulaja Iggy Azalean kanssa duettokappaleen Pretty Girls ja siihen liittyvän musiikkivideon."
"Spears aloitti kuudennen kiertueensa Femme Fatale Tourin kesäkuussa Yhdysvalloista. Kiertue ylsi myös Suomeen Hartwall-areenalle 14. lokakuuta 2011. Elokuussa Spears kertoi, että Toronton konsertti tullaan kuvamaan EPIX-televisiokanavalle sekä DVD:lle. Kyseessä on Spearsin ensimmäinen televisioon kuvattu konsertti sitten vuoden 2004 The Onyx Hotel Tourin. Konsertti kuvattiin 2D:nä ja 3D:nä ja esitettiin Yhdysvalloissa EPIX-televisiokanavalla 12. marraskuuta 2011."
"Microsoftin Steve Ballmer on kutsunut Linuxia kommunistiseksi. Tähän lausuntoon on mahdollisesti vaikuttanut Linuxin ilmaisuus, sillä Microsoftin Bill Gates on kutsunut aikaisemmin Netscape-selainta kommunistiseksi sen ilmaisuuden vuoksi. Linus Torvalds on kertonut olevansa ehdottoman epäkiinnostunut politiikasta. Microsoftin palkkaama Ken Brown ajoi väitettä, jossa Torvalds olisi kopioinut Minixiä, mutta Tanenbaum on tyrmännyt tämän väitteen."
"Kun elokuvan aloittavaa konserttikohtausta kirjoitettiin, mielessä ei ollut mitään tiettyä bändiä. Green Day otettiin rooliin, koska yhtyeen jäsenet olivat toivoneet pääsevänsä elokuvaan vierailemaan. Myös Tom Hanks suostui esiintymään elokuvassa itsenään vain yhden puhelinsoiton perusteella. Kaikki rakastavat Raymondia -sarjan luoja Philip Rosenthal antaa äänen isähahmolle, joka esiintyy ""uusi Grand Canyon"" -mainoksessa Hanksin kanssa. Aikarajoitusten vuoksi lukuisia äänitettyjä vierailijoiden esityksiä jouduttiin leikkaamaan. Minnie Driver esitti holhoavan suremisneuvojan osan kohtauksessa, joka leikattiin. Edward Nortonilta äänitettiin Woody Allen -vaikutteinen rooli miehenä, joka murskautui kun kupoli rakennettiin. Ääntä pidettiin liian hämmentävänä, joten Castellaneta äänitti Nortonin dialogin uudestaan erilaisella äänellä. Isla Fisher ja Erin Brockovich tekivät cameo-roolit, mutta heidän kohtauksensa leikattiin lopullisesta versiosta. Kelsey Grammer äänitti useita repliikkejä Sideshow Bobille, jonka piti esiintyä useassa kohdassa, mutta myös nämä kohtaukset leikattiin. Myös Johnny Knoxvilleä tarjottiin mahdolliseksi vierailijaksi."
"Brasilian MM-kilpailuissa 2014 Suárez puri alkulohkon viimeisessä ottelussa vastapelaajaa Giorgio Chielliniä olkapäähän ja sai Fifalta yhdeksän maajoukkueottelun pelikiellon, neljän kuukauden kiellon kaikesta jalkapallotoiminnasta sekä 100 000 sveitsin frangin (82 000 euroa) sakon."
"Golfin neliovinen sedan-malli on Volkswagenin käytännön mukaisesti nimetty omaksi mallikseen. Nimi on vaihdellut Euroopan markkinoilla vuosien myötä oltuaan aluksi Jetta (1979–1992), sitten Vento (1992–1997), Bora (1998–2005) ja taas uudestaan Jetta vuodesta 2005 lähtien. Yhdysvaltain markkinoilla Golfin sedan-malli on aina tunnettu nimellä Jetta."
"Eija Christina Salmivalli (s. 18. syyskuuta 1967 Helsinki) on suomalainen Turun yliopiston psykologian professori (2004-), joka on tutkinut lasten ja nuorten vertaissuhteita ja niiden merkitystä kehitykselle sekä koulukiusaamista ja sen näyttöön perustuvia interventioita. Hänen erityisaluettaan ovat lasten vertaissuhteet, koulukiusaaminen, yhteisöllinen kiusaaminen sekä sosiaalinen kognitio ja sosiaalinen sopeutuminen. Salmivalli johtaa yhdessä erikoistutkija Elisa Poskiparran kanssa KiVa Koulu -hanketta."
"Pariisista Claudia ja Louis lopulta löytävät vampyyrien yhteiskunnan, jonka johtaja on Armand (Antonio Banderas). Vampyyrit pitävät rikoksena sitä, että Claudiasta on tehty vampyyri lapsena, ja tappavat hänet auringonvalolla. Louis muurataan seinän sisään, mutta Armand pelastaa hänet. Myöhemmin Louis kostaa vampyyreille Claudian tappamisen ja polttaa heidän kotinsa."
"Nykyään rhyming slangia käytetään jo tilanteissa, joissa sen käyttöä olisi aikaisemmin pidetty sopimattomana. Esimerkiksi entinen Iso-Britannian pääministeri Tony Blair käytti rhyming slangia vuoden 1995 puheessaan , minkä lisäksi rhyming slangia tavataan useasti esimerkiksi lehtiotsikoissa ja -artikkeleissa."
Deuxième Régiment Etranger d’Infanterie (2èmeREI): Jalkaväkirykmentti Nîmessa. 2èmeREI perustettiin vuonna 1841. Rykmentti on nykyään sijoittuneena Quartier Vallongueen Nîmesissä.
"HPK pelaa kotipelinsä oransseilla paidoilla, mustilla housuilla sekä oransseilla sukilla. Vierasotteluissaan joukkue käyttää valko-oranssi-mustia paitoja, mustia housuja ja valkoisia sukkia. HPK:n kypärät ovat koti- ja vierasotteluissa pohjaväriltään valkoiset."
Salmi harrastaa taiteen keräilyä. Hänen kokoelmastaan koottu näyttely ”Intohimona taide” avattiin Hämeenlinnan taidemuseossa 17. syyskuuta 2005. Kokoelmassa on lähinnä kotimaisia nykytaiteilijoiden teoksia. Kesäkuussa 2010 Salmi lahjoitti kokoelmansa museolle.
"Ōkuma Shigenobu (jap. 大隈 重信) (11. maaliskuuta 1838 Saga Hizenin provinssi Japani – 10. tammikuuta 1922, Tokio, Japani) oli japanilainen valtiomies ja Japanin 8. ja 17. pääministeri."
"Seuraavan kauden I-divisioonaan 1980–1981 HPK sai kovan vahvistuksen, kun Jouni Rinne siirtyi Hämeenlinnaan Rauman Lukosta. Muitakin vahvistuksia tuli HPK:hon ja seura lähtikin kauteen ennakkosuosikkina. HPK johtikin sarjaa alusta alkaen ja Kerho pelasi itsensä runkosarjan voittoon pistepörssin voittaneen Rinteen johdolla. Liigakarsinnassa kuitenkin liigajoukkueet Lukko ja Jokerit eivät antaneet divisioonan kärkikaksikolle HPK:lle ja KooVeelle mahdollisuuksia, eikä HPK:n nousuyritys onnistunut."
"W3Techsin mukaan Unix-tyyppisten käyttöjärjestelmien osuus on 66,4% ja Windowsin 33,6%. Unix-tyyppisistä palvelimista 55,6% on Linuxia ja 43,4% tunnistamattomia."
"Fukuokaa palvelevat Fukuokan lentoasema, San'yō shinkansen -luotijunalinja, joka pysähtyy Hakatan asemalle, sekä autolautat. JR Kyūshū operoi kantosiipialusta Hakatan ja Etelä-Korean Busanin välillä. Fukuokan metro avasi uuden linjan, Nanakuma-linjan, vuonna 2005."
"Yleinen käsitys rhyming slangin alkuperästä on, että Lontoon kauppiaat käyttivät slangia eräänlaisena ""cantina"" eli salakielenä salatakseen laittomat toimintansa poliisivoimilta. Onkin varmaa, että rhyming slang kehittyi, koska haluttiin salata lauseiden merkitys slangia ymmärtämättömiltä. On kuitenkin epäselvää, halusivatko slangin käyttäjät vain leikitellä kielellä vai oliko käytön taustalla rikollinen toiminta."
"»Yhteen koottuina Leinon taistelukirjoitukset muodostavat tämän alan suuren oppikirjan. Arkadia-teatteria ei enää ole, Agathon Meurmania ei ole, professori Aspelinia ei ole, mutta mitään olennaista ei ole menetetty: ahdasmielisyyttä, vanhoillisuutta, akateemista pöyhkeyttä, kirkollissiveellisyyttä, kansalliskiihkoa, korruptiota, rahvaanhalveksuntaa: pitkä jono asenteita, jotka Leino järkähtämättä veti esiin. – – Poleemikkona Leino ei ollut mikään sunnuntaipoika, hän oli aikansa kauhu. Mutta hän oli käsitteen arvoinen siinä, että kaikki sanottu oli paperilla, sen takana ei ollut mitään henkilökohtaista juonittelua, sopimusta tai maksajaa.»(Kirjailija Erno Paasilinna puheessaan Paltaniemellä Leinon 100-vuotisjuhlissa 1977, julk. ""Kansan palvelijoita"" 1986, s. 392–399)"
"Elokuvan animointi alkoi tammikuussa 2006 Tikku ja Takku -pätkällä, jolle laadittiin kuvasuunnitelma ensimmäisenä. Groening kutsui elokuvan animaatiota ""tahallisen epätäydelliseksi"" ja ""kunnianosoitukseksi käsinpiirretylle animaatiolle"". Hän torjui suunnitelmat tehdä elokuvasta näytelty tai CGI-filmi. Elokuva luotiin laajakankaalle (suhteella 2.35:1), jotta ero televisiosarjaan korostuisi. Väritykseen käytettiin laajinta animaattoreiden koskaan käyttämää palettia. Animoinnissa käytettiin piirto-ominaisuuksilla varustettuja nestekidenäyttöjä (Wacom Cintiq), jotka helpottivat tuotantoa mahdollistamalla piirtämisen suoraan tietokonenäytölle. Animaation tuotanto jaettiin neljän studion kesken ympäri maailmaa: Film Roman Burbankissa (Kalifornia), Rough Draft Studios Glendalessa (Kalifornia) sekä AKOM ja Rough Draft Korea Soulissa (Etelä-Korea). Kuten TV-sarjassa, kuvasuunnittelu, hahmot, taustasommittelu ja varsinainen animointi tehtiin Amerikassa. Ulkomaiset studiot viimeistelivät animaation, kuvien vaihdokset ja digitaaliset väritysprosessit."
"The Hollywood Reporterin Kirk Honeycutt kehui elokuvan hyväntuulisuutta, ja sanoi, että nauruja ""on kaiken kokoisia"". Hän huomautti myös, että ""Simpsoneiden tuominen valkokankaalle ei ole tuonut paljoa uutta."""
"Lähtökohtaisesti ensimmäisenä palvelusvuonna lomapäiviä on kaksi, toisena kaksikymmentä, kolmantena 25 ja yli kolme vuotta palvelleilla 45 päivää. Ne, jotka palvelevat 2eREPissä, eivät saa poistua saarelta ensimmäisen vuoden aikana. Jos palvelee Ranskassa, voi loman aikana mennä minne haluaa. Ulkomaille voi matkustaa vaikka passi on takavarikoitu: käyttämällä Carte d’Identiteä (legioonan henkilötodistusta) ja Titre de Permissionia (lomapassia) voi nousta millä tahansa lentokentällä koneeseen ja matkustaa ulkomaille. Legioona ei virallisesti salli maasta poistumista palveluksen kolmena ensimmäisenä vuotena, mutta monet legioonalaiset matkustavat siitä huolimatta."
"Rolf Peter Ollakka kävi muukalaislegioonassa, mutta jätti sen nopeasti. ”Jos jossain vaiheessa joku tulee vastaan ja kehuu olleensa legioonassa, minä voin sanoa ihan rehellisesti, että kyllä minäkin osaan kuoria perunoita”, Ollakka kirjoittaa kirjassa Suomalaisen palkkasotilaan tarina."
"HPK:n faniryhmänä toimii nykyään HPK Kannattajat, joka tunnettiin aiemmin nimellä G-kulma. Aikaisempana faniryhmänä on toiminut muun muassa Ritarikunta. HPK:n fanikatsomoina toimii HPK Kannattajien katsomonosa D1 sekä vierasjoukkueen faneille tarkoitettu G."
Marchalin ensimmäinen nimetön sivurooli oli Henri Decoinin elokuvassa Premier rendez-vous (1941). Hän siirtyi pian esittämään pääosia ja oli 1940- ja 1950-lukujen ranskalaisen elokuvan huomattavimpia näyttelijöitä. 1950-luvulla Marchal erikoistui puku- ja seikkailuelokuviin. Hän työskenteli myös Espanjassa ja Italiassa ja esiintyi useissa ystävänsä Luis Buñueln elokuvissa. 1960-luvulla Marchal työskenteli etupäässä ulkomailla ja 1970-luvulta lähtien televisiossa. Hän vetäytyi alalta vuonna 1989.
"Keittiö tulisi suunnitella siten, että liesi, vesipiste ja jääkaappi muodostavat kolmion jossa yhden sivun pituus on sama,selvennä ja korkeintaan neljä askelta. Suunnittelussa kannattaa huomioida myös riittävä kaappimäärä, jotta kaikille ruokailuvälineille on oma paikkansa. Kylmälaitteita ja uunia tai liettä ei ole suositeltavaa sijoittaa lähekkäin. Keittiökaappien välitila on yleensä noin 45–55 cm, vanhemmissa keittöissä jopa alle 40 cm. Keittiön materiaaleiksi kannattaa valita helppohoitoisia ja helposti puhtaana pidettäviä materiaaleja."
"Mageia jatkaa Mandriva Linuxin kehitystä, joka perustuu Gaël Duvalin vuonna 1998 aloittamaan Mandrake Linuxiin ja brasilialaiseen Conectivaan."
"Johan Samuel (Janne Samuli) Koivuranta (20. elokuuta 1885 Rovaniemi – 23. toukokuuta 1967 Rovaniemen maalaiskunta) oli maanviljelijä, kunnallisneuvos ja Maalaisliiton kansanedustaja."
"Lahelma, Antti: A Touch of Red: Archaeological And Ethnographic Approaches To Interpreting Finnish Rock Paintings. väitöskirja julkaistu sarjassa Iskos 15. Vaasa: The Finnish Antiquarian Society, 2008. Teoksen verkkoversio. (englanniksi)"
"The Simpsons Movie voitti palkinnot parhaasta komediaelokuvasta British Comedy Awardsissa, parhaasta animaatiosta ITV:n National Movie Awardsissa ja parhaasta elokuvasta Englannin Nickelodeon Kids' Choice Awardsissa. Se voitti muun muassa elokuvat Harry Potter ja Feeniksin kilta, Pirates of the Caribbean: Maailman laidalla ja Shrek kolmas. Elokuvan traileri palkittiin Golden Trailer Awardilla. Forbes nimesi elokuvan vuoden kolmanneksi parhaaksi ja se sai kolme ehdokkuuta vuoden 2008 Annie-gaalassa (paras animaatioelokuva, paras elokuvaohjaus, paras käsikirjoitus ja paras elokuvan äänirooli Julie Kavnerille). Kaikki neljä palkintoa voitti Rottatouille. The Simpsons Movien kotisivu sai Webby-palkinnon parhaasta elokuvan kotisivusta."
"James Henry Neidhart (s. 8. helmikuuta 1955) on yhdysvaltalainen entinen showpainija, jonka aktiivivuodet sijoittuivat 1980–1990 -luvuille. Neidhart aloitti vapaapainiuransa 21. tammikuuta 1985 World Wrestling Federationissa, Madison Square Gardenissa järjestetyssä tapahtumassa nimellä Jim The Anvil Neidhart. Hän muodosti yhdessä Bret Hartin kanssa The Hart Foundation -duon, joka voitti kaksi kertaa World Tag Team -mestaruuden, joista ensimmäisen 7. helmikuuta 1987."
"1903: Fukuokan lääketieteellinen oppilaitos, Kioton keisarillisen yliopiston sivuhaara perustetaan. Vuonna 1911 se nimetään uudelleen Kyūshūn keisarilliseksi yliopistoksi ja irrotetaan omaksi yksikökseen."
"Alkuvuonna 2001 Spears teki usean miljoonan Yhdysvaltain dollarin sopimuksen virvoitusjuomayhtiö Pepsin kanssa. Spears julkaisi myös toisen kirjansa, A Mother's Gift -romaanin, jonka hän kirjoitti yhdessä äitinsä kanssa. Spears esiintyi kolmannen kerran MTV Video Music Awards -palkintogaalassa esittäen kappaleen ”I’m a Slave 4 U”. Hän herätti eläinsuojelujärjestö PETAn huomion käyttämällä esityksessään elävää pytonkäärmettä."
"Vuonna 1274 Kublai-kaani lähetti 900 laivan ja 33 000 miehen hyökkäyslaivaston, joka koostui pääasiassa goryeolaisista sotilaista (nykyisen Korean niemimaa). Ensimmäinen laivasto tuhoutui epäpätevyyden ja myrskyjen seurauksena."
"Peter ja Ned tutkivat Bricen jättämää asetta ja irrottavat sen voimanlähteen. He asentavat asetta etsivään Schultziin jäljittimen, ja seuratakseen häntä Marylandiin, Peter liittyy takaisin akateemiseen kymmenottelujoukkueeseen, joka lähtee sinne osallistuakseen turnaukseen. Peter onnistuu ohittamaan pukunsa ”apupyöräprotokollan” ja saa käyttöön sen salatut lisäominaisuudet. Hän yrittää estää Toomesia ryöstämästä aseita vahingonhallintaosaston kuljetusautosta, mutta jää jumiin auton sisään eikä ehdi ajoissa joukkuetovereidensa luokse turnaukseen. Nedin haltuun jätetty voimanlähde muuttuu epävakaaksi ja räjähdys jättää hänet sekä muut Peterin joukkuetoverit loukkuun Washington-monumentin hissiin. Vältettyään paikalliset viranomaiset, Peter onnistuu pelastamaan heidät ja ihastuksensa Lizin. New Yorkissa Peter etsii käsiinsä Davisin, joka paljastaa Toomesin tapaavan Staten Island Ferryllä toisen asiakkaansa Mac Garganin. Toomes ja Schultz kuitenkin pakenevat ennen kuin viallinen ase halkaisee lautan kahtia. Stark auttaa Peteriä pelastamaan matkustajat, mutta takavarikoi Hämähäkkimies-puvun rangaistakseen Peteriä ajattelemattomuudesta."
"Blind Channel on oululainen yhtye. Se perustettiin vuonna 2013. Yhtye soittaa omien sanojensa mukaan violent popia, joka on raskasta musiikkia, johon on yhdistetty pop -elementtejä, räppiä sekä kevyempää laulua. Yhtye esiintyi ensimmäisen kerran yleisölle vuonna 2013 kotikaupungissaan oulussa. Maaliskuussa 2016 yhtye solmi keikkamyyntisopimuksen saksalaisen Dragon Productionsin kanssa."
Bordeaux'ssa syntynyt Vermet oli Michel Nicolas-Bernard Lepicien oppilas. Hän meni Roomaan tutkimaan antiikin mestareita. Hänen voitettuaan grand prix'n (1782) hänen isänsä oli käskettävä hänen palata Ranskaan estääkseen häntä menemästä luostariin. 1788 hänestä tuli École des Beaux-Arts'n jäsen ja 1810 Academie Royalen jäsen.
"Spears syntyi 2. joulukuuta 1981 McCombissa Mississippin osavaltiossa ja kasvoi baptistiperheessä Kentwoodissa, Louisianassa. Hänen isänsä James Parnell Spears työskenteli aikoinaan rakennusurakoitsijana, ja hänen äitinsä Lynne Irene Spears on entinen ala-asteen opettaja. Britneyllä on yksi veli, Bryan (s. 1977), joka toimii Spears-perheen managerina, ja yksi sisko, laulajana ja näyttelijänä uraa luova Jamie Lynn. Lapsena Spears harrasti tanssia ja voimistelua yhdeksänvuotiaaksi asti, kilpaili useissa kilpailuissa ja lauloi kuorossa."
"1954: Legioona palasi Algeriaan, jossa alkoivat levottomuudet. Vuonna 1961 kenraalit yrittivät vallankaappausta, joka epäonnistui. 1962 legioona vetäytyi Algeriasta Aubagneen, Ranskaan."
"Red Hat Linux 7.1 sisälsi kolme ohjelma-CD:tä, yhden lähdekoodi-CD:n ja yhden ohje-CD:n. Nykyinen Debian GNU/Linux testing sisältää noin kolmenkymmenen CD:n verran lähdekoodia ja ohjeita (sekä suurin piirtein saman verran binääripaketteja jokaiselle tuetulle alustalle). Nykyinen Linux oheisohjelmistoineen on siis laajimmillaan hyvin paljon laajempi kuin Red Hat Linux yllä mainitussa vuoden 2000 tutkimuksessa."
"Järvi on ollut autio, mutta vuoden 1964 peruskartassa järven etelärantaan oli merkitty rantatontin rajat ja Ylöjärven Soppeenmäen suunnasta oli merkitty tienvaraus. Kun tie rakennettiin Nokian Niittymäen suuntaan, heräsi kiinnostus rakentaa järvelle asuntoja."
SCO haastoi Novellin ja IBM:n oikeuteen väittäen näiden kopioineen luvatta Unixin lähdekoodia Linuxiin ja väittäen omistavansa tekijänoikeuden Unixiin. SCO:n väitteet on tyrmätty oikeudessa.
"Vuoden 2004 kesäolympialaisia hakivat Kreikan Ateena, Italian Rooma, Etelä-Afrikan Kapkaupunki, Ruotsin Tukholma ja Argentiinan Buenos Aires. Äänestykset valinnasta tehtiin 5. syyskuuta 1997. Viimeisellä äänestyskierroksella Ateena voitti Rooman."
"Hallavan esikoisteos, nuortenromaani Sammakkoprinsessa, ilmestyi vuonna 2015. Teos yhdistää chick lit -tyyliä ja fantasiaa. Se oli Topelius-palkintoehdokkaana vuonna 2016. Romaanin jatko-osa Operaatio Huulituli ilmestyi vuonna 2016. Hallavan kolmas nuortenromaani Valpuri Vaahteran maaginen korva ilmestyi vuonna 2017. Myös se valittiin ehdolle Topelius-palkinnon saajaksi."
"Elokuvan ensimmäinen traileri ilmestyi Ice Age 2 -elokuvan yhteydessä. Traileri oli 25 sekuntia pitkä. Kauppaketju 7-Eleven muutti 11 Yhdysvaltojen kaupoistaan ja yhden Kanadan kaupoistaan Kwik-E-Marteiksi, mikä maksoi noin 10 miljoonaa dollaria. 7-Eleven myi myös Simpsonit-aiheisia tuotteita useissa kaupoissa: Simpsoneista tuttuja pirtelöitä (""Squishees""), ""Buzz-kolaa"", ""Krusty-O's"" -muroja sekä ""Pinkin elokuvan donitseja"". Tämä kampanja nosti muunnettujen 7-Eleven kauppojen myyntivoittoja 30 prosentilla. Osana erästä toista kampanjaa Homer esitti animoidun alku-monologin Jay Lenon talk-show’hun The Tonight Show 24. heinäkuuta 2007."
Premier Régiment Etranger Parachutistes (1erREP) -laskuvarjo-osasto perustettiin vuonna 1948. Osasto ryhtyi Raoul Salanin ja eräiden muiden entisten kenraalien johdolla kapinaan kenraali De Gaullea vastaan Algerian itsenäistymiseen liittyvässä kiistassa ja lakkautettiin tämän johdosta vuonna 1961.
"Ammoniumvetykarbonaatti eli ammoniumbikarbonaatti eli hiilihapon ammoniumsuola on yhdiste, jonka kemiallinen kaava on NH4HCO3. Sitä käytetään kohotusaineena leivonnassa, muoviteollisuudessa ja lannoitteiden tuotannossa. Se on ärsyttävää silmille, iholle ja hengityselimille."
"Honkajoelta kotoisin oleva Enkelnotko asuu nykyään Tampereella. Sukunimensä hän vaihtoi vuonna 2009, koska piti alkuperäistä nimeään liian vaikeana ja se kirjoitettiin usein väärin. Enkelnotko on opiskellut musiikkiteatteria Turun taiteen ja viestinnän oppilaitoksessa vuosina 1993–1996. Lisäksi hän on suorittanut lauluopintoja muun muassa Tampereen konservatoriossa. Teatterikorkeakouluun Enkelnotko on kertonut hakeneensa neljästi, tulematta kuitenkaan valituksi."
"Huolimatta varustelutasoista, ilmastointi ei ollut mallin alkuaikoina vakiovaruste. Suomessa se on ollut muiden lisävarusteiden ohella suhteellisen kallis lisävaruste. Sen sijaan useissa niin sanotuissa Saksan malleissa varustetaso on sisältänyt ilmastoinnin. Näitä autoja on tuotu myös käytettyinä Suomeen."
"Jaakkoa saapuu etsimään salaperäinen asioitsija Valde Manner, jolla on apunaan lumoava espanjalainen tanssijatar Dolores. Jaakkoa koetetaan huijata pahemman kerran, ja Dolores lumoaa muut miehet tanssillaan."
"14. toukokuuta 2012 Spears vahvisti kuukausia kestäneet huhut pestistään Yhdysvaltojen X Factorin toisen kauden tuomariksi. Spearsin kanssa tuomaroivat Simon Cowell, L. A. Reid ja Demi Lovato. Spearsin on kerrottu allekirjoittaneen kaikkien aikojen suurimman palkkiosumman viihdeohjelmassa – noin 15 miljoonaa dollaria. Myöhemmin L. A. Reid paljasti Spearsin palkkion olevan peräti 18 miljoonaa dollaria. Spears mentoroi teinikilpailijoiden ryhmää, josta Carly Rose Sonenclear sijoittui kisan toiseksi."
"Peli on suurimmalta osin automatisoitu ja edistyminen perustuu oikeastaan vain resurssien säästöön ja korttien tasopisteiden hiomiseen. Pelissä on tarkoitus koota korteista joukkoja ja taistella niillä pahoja voimia vastaan ja edetä karttoihin merkittyjä reittejä pitkin. Taistelutkin kulkevat pääsääntöisesti itsekseen, mutta pelaajan on itse arvioitava joukkojensa kestävyys, sillä viholliset voimistuvat aina vain peliä pidemmälle edettäessä."
Golfin seitsemäs sukupolvi esiteltiin vuoden 2012 Pariisin autonäyttelyssä. Siinä hyödynnetään konsernin uutta MQB-rakennetta. Farmarimalli Variantin valmistus alkoi jälleen Euroopassa Zwickaun tehtaalla.
"Alokasaikana käytetään todella paljon aikaa Le Code d’Honneurin eli kunniavalan oppimiseen. Jokaisen legioonalaisen on osattava vala ulkoa, ja se on lausuttava yhdessä muiden legioonalaisten kanssa ääneen tilaisuudessa, jossa myönnetään valkoinen képi legioonalaisuuden merkiksi. Vuoteen 2000 saakka 6. kohta kuului ”La mission est sacrée, tu l’exécutes jusqu’au bout, à tout prix” eli ”jokainen tehtävä on pyhä, ja se on suoritettava loppuun asti hinnalla millä hyvänsä”. Tätä sääntöä muutettiin, jotta muukalaislegioona voisi toimia paremmin kansainvälisissä rauhanturvatehtävissä."
"Jaime Víctor Alguersuari Escudero (s. 23. maaliskuuta 1990 Barcelona, Katalonia, Espanja) on uransa päättänyt espanjalainen kilpa-autoilija, joka kilpaili muun muassa Formula 1 sekä Formula E -sarjoissa. Hänen isänsä Jaime Alguersuari, Sr. ajoi kaksi kilpailua Moto GP-luokassa vuosina 1973 ja 1975. Alguersuari ei saavuttanut yhtään palkintosijaa."
"Kesällä 1921 Leino matkusti Viroon suomalais-virolaisen ystäväpariskunnan Aino ja Gustav Suitsin järjestämälle kirjalliselle kiertueelle. Runoiltoineen, esitelmineen ja juhlineen Tartossa ja Tallinnassa matkasta tuli menestys, ja Eino Leino otettiin kaikkialla vastaan merkittävänä runoilijana. Viron matkan jälkeen hän solmi kolmannen avioliittonsa pankkivirkailija Hanna Laitisen kanssa. Epätoivoinen yritys tuen ja turvan saamiseksi päättyi melkein välittömästi puolisoiden asumuseroon."
"Fredrika Doroteasta tuli Ruotsin kuningatar vuonna 1797 hänen avioiduttuaan kuningas Kustaa IV Aadolfin kanssa. Pari sai viisi lasta: Gustaf Gustavsson, Sofia Vilhelmina, Carl Gustav, Amalia Maria Charlotta ja Cecilia. Kuningattaren mukaan nimettiin kolme kuntaa Pohjois-Ruotsissa: Fredrika, Dorotea ja Vilhelmina."
"Vuoden 2011 MTV Video Music Awards -musiikkigaalssa MTV järjesti Spearsille tribuutiesityksen. Nuoret tanssijat esittivät katkelmia Spearsin musiikkivideoista ja esityksistä. Esityksen yhteydessä Lady Gaga ojensi Spearsille MTV Video Vanguard Award -palkinnon ja sanoi, ”ettei musiikkiala olisi samanlainen ilman häntä”."
Suoritettuaan pelikieltonsa Suarez palasi Liverpoolin kokoonpanoon ja aloitti hurjan kauden rikkoen Englannin Valioliigan ennätyksiä tehden ensimmäisenä pelaajana jo tammikuuhun mennessä 16 ottelussa 22 maalia. Hän teki muun muassa hattutempun 26. lokakuuta 4-1-voitossa West Bromwich Albionista sekä neljä (4) maalia Norwichia vastaan 5. joulukuuta 2013. Kaudella hän teki lopulta yhteensä 31 maalia ja syötti 21 33:ssa ottelussa.
"»Varma draaman taju tihkui myös Eino Leinon kiinnostavimpiin runoihin. Helkavirsien I sarjan (1903) ”Räikkö Räähkä” ja ”Ylermi” ovat täydellisiä, tiiviin runon muotoon valettuja tragedioita, pullollaan murhaavan tarkkaa dialogia. Niissä jokainen säkeistö on teatterillinen, vastaansanomattomasti eteenpäin vievä kohtaus."
"Geferson Cerqueira Teles eli Geferson (s. 13. toukokuuta 1994 Lauro de Freitas) on brasilialainen jalkapalloilija, joka edustaa Brasilian Série A:ssa pelaavaa Internacionalia. Pelipaikaltaan hän on vasen laitapuolustaja."
"Taishan (eli Taivuori) on vuori Kiinan Shandongin maakunnassa, linnuntietä noin seitsemän kilometriä Tai’anin kaupunkikeskustan pohjoispuolella ja runsas 40 kilometriä Jinanista etelään. Se luokitellaan yleensä tärkeimmäksi Kiinan viidestä pyhästä vuoresta, ja liitetään esimerkiksi taolaisuudessa auringonnousuun, syntymään ja uudistumiseen. Vuoren ympäristöstä tunnetaan Dawenkoun kulttuuri (jo 4100–2600 eaa.). Vuoren rinteen temppeleitä on pidetty pyhiinvaelluskohteina ainakin kolmentuhannen vuoden ajan. Vuorella on useiden uskontojen, kuten taolaisten ja buddhalaisten temppeleitä."
Ōkuma syntyi tykistöupseerin ensimmäiseksi pojaksi ja sai nimekseen Hachitarō. Erään hollantilaiskoulun yhdistyttyä Hizenin provinssikouluun 1861 Ōkuma ryhtyi toimimaan koulussa luennoitsijana.
"Eräissä maissa Linuxia pidetään tapana välttää Windowsin lisenssimaksuja ja parantaa kansallista turvallisuutta. Järjestelmän käyttö ei ole sidoksissa yhteen toimittajaan ja tuon toimittajan kotimaahan. Turvallisuusriskejä voivat aiheuttaa myös esimerkiksi Windows-käyttöjärjestelmiin sisällytetyt dokumentoimattomat ominaisuudet. Erilaisia kehityshankkeita Linuxin käytön lisäämiseksi on tehty Kiinan lisäksi Espanjassa, Brasiliassa, Norjassa, Kuubassa ja Venezuelassa. Myös Perussa, Etelä-Afrikassa, Argentiinassa ja Intiassa on tehty periaatepäätös suosia Linuxia."
"Cockney rhyming slangin alkuperää on vaikea jäljittää täydellisesti, koska kyseessä on suullinen traditio. Ensimmäiset viittaukset cockney-murteeseen ja -kulttuuriin ulottuvat 1600-luvulle, jolloin kirjailijat ja akateemikot alkoivat kirjata alueellisia kansanperinteitä."
"Elokuva julkaistiin DVD:nä ja Blu-raynä maailmanlaajuisesti 3. joulukuuta 2007 ja Yhdysvalloissa 18. joulukuuta 2007. Julkaisu sisältää tuottajien ja animaattoreiden kommenttiraitoja, kuusi poistettua kohtausta sekä valikoiman elokuvan promootio-aineistoa. Viimeistelemätön kohtaus, jossa kaupunkilaiset laulavat Springfieldin hymniä, liitettiin Simpsoneiden kymmenennen tuotantokauden DVD-boksiin."
Alguersuari pyörtyi kesäkuussa 2015 ajetun Formula E -sarjan Venäjän osakilpailun jälkeen ja joutui jättämään kauden päätöskisat Lontoossa väliin.
"Linuxin käyttö kaupallisessa tuotteessa herättää usein kysymyksiä, johon kirjoitettu useita ohjeita muun muassa käyttöön sulautetuissa järjestelmissä."
"»Elämän intohimoissa ja elämän rakkaudessa hän varmasti voitti kaikki aikalaisensa. Hän liikkui kaikissa piireissä, vaelsi läpi eri yhteiskuntaluokkien, tunsi ylhäiset ja alhaiset. Hänen henkilökohtainen tuttavapiirinsä oli uskomattoman laaja. Ja kaikkialla, minne hän tulikin, muodostui hän aivan itsestään keskipisteeksi, henkiseksi sulatusahjoksi, joka hetkiseksi hehkutti sopusointuun vastakkaisimmatkin ihmisainekset. – – Seuramiehenä hän oli erittäin suosittu, hän säkenöi ajatusvälähdyksiä, räiskyi sukkeluuksia ja uhosi vastustamattomasti tarttuvaa hyvää tuulta ja suggeroivaa tunnelmavoimaa ympärilleen.»(Kirjailija L. Onerva kirjoituksessaan ""Eino Leino ja hänen runoutensa"", Kaltio 1953: 3/4)"
"Zacharias Topelius julkaisi 1822–1831 viisi vihkoa Suomen kansan vanhoja runoja. Topeliuksen ja von Beckerin työn jatkajana Elias Lönnrot julkaisi keräämänsä runot ensin nimellä Kanteletar (1829–1831) ja sitten laajemmassa kokoelmassa Kalevala (1835, 1849)."
"Kesäkuussa 2011 Billboard uutisoi, että RCA/Jive Label Group -levy-yhtiö jakaantuisi, ja että Jive Records siirtyisi kokonaan RCA Recordsin alaisuuteen. Lokakuussa Spearsin ilmoitettiin siirtyneen virallisesti RCA Recordsiin."
"Pari vuotta Mickey Mouse Clubin päättymisen jälkeen Spears nauhoitti oman demonsa ja saavutti levytyssopimuksen Jive Recordsin kanssa. Hänen debyyttialbuminsa …Baby One More Time ilmestyi vuonna 1999, ja se sai kaksi Grammy-ehdokkuutta vuonna 2000. Albumi rikkoi Yhdysvalloissa kaksi ennätystä: Spearsista tuli nuorin artisti, joka debytoi Billboardin Hot 100 -albumilistan kärjessä ja nuorin, jolla on ollut samanaikaisesti listaykkönen sekä Billboardin albumi- että singlelistalla. Albumia myytiin 28 miljoonaa kappaletta maailmanlaajuisesti, ja 14-kertaisella platinasertifikoinnillaan se ylsi maailman kaikkien aikojen 50 myydyimmän levyn joukkoon.lähde? Albumin menestyessä Spears aloitti ensimmäisen kiertueensa …Baby One More Time Tourin. Seuraavana vuonna hän sai neljä Billboard-palkintoa. Spearsia verrattiin paljon samoihin aikoihin pinnalle nouseisiin Jessica Simpsoniin ja Christina Aguileraan."
"Itsenäisyyspuolueen nykyinen puheenjohtaja vuoden 2017 elokuusta lähtien on Henri Aitakari Laitilasta, joka korvasi pitkäaikaisen puheenjohtajan, alajärveläisen yrittäjän Antti Pesonen joka menehtyi huhtikuussa 2017 vatsasyöpään. Varapuheenjohtajina toimivat Aleksander Holthoer Lohjalta ja Marjatta Herrala. Puoluesihteerinä toimii Lena Wiksten Porista."
"Muurilassa sijaitsee Pietarin metron asema Devjatkino eli Miina, jonka yhteydessä on samanniminen Käkisalmen radan rautatieasema. Murino-niminen rautatieasema taas sijaitsee Pietarin kaupungin alueella."
"Seppo Ilmarinen on Kalevalan pääsankareita, taitava seppä, luonteeltaan rauhallinen, vakava, rehellinen ja uskollinen. Nimi on ikivanha suomalainen, ri-johtimella ilma-sanasta muodostettu."
"Itävallan kirjallisuus on kehittynyt osana saksankielistä kirjallisuutta. Varhaisista kirjailijoista Franz Grillparzer (1791–1872) kirjoitti mahtipontista, isänmaallista runoutta jota koululaiset joutuvat edelleen lukemaan. Rainer Maria Rilke oli lahjakas filosofinen runoilija 1900-luvulla. Kirjailija Robert Musil tuli tunnetuksi maailmansotien välisenä aikana. Runoilija Peter Rosegger oli Nobel-ehdokkaana 1913, kirjailija Elfriede Jelinek sai Nobelin kirjallisuuspalkinnon vuonna 2004."
"Mikki Hiiri värväytyy legioonaan ja kunnostautuu berberiheimon kapinaa kukistettaessa 1930-luvulla ilmestyneessä, Floyd Gottfredsonin piirtämässä sarjakuvakertomuksessa. Sarjakuva on julkaistu suomeksi Minä Mikki Hiiri -kirjassa."
"Vuosina 1918–1919 Itävalta kutsui itseään nimellä Republik Deutschösterreich, joka muutettiin ententen vaatimuksesta Itävallan tasavallaksi. Syksyllä 1922 Itävalta sai Kansainliitolta lainan, jolla sen taloutta pyrittiin kohentamaan. Tasavalta kesti vuoteen 1934, jolloin oikeistolainen kansleri Engelbert Dollfuss hajotti parlamentin politiikan ajauduttua sisäisten ristiriitojen vuoksi ongelmiin. Diktatorinen austrofasistiseksi kutsuttu hallinto alkoi jo vuonna 1933 toimia Italian fasistien ja suojeluskuntien tuella."
"Mekaniikassa kiertävää liikettä kuvataan vektorisuureilla, joiden suunta on myös määritelty oikean käden säännön avulla. Jos oikeaa kättä pidetään nyrkissä siten, että sormet kiertyvät peukalon ympäri liikkeen kiertosuuntaan, osoittaa peukalo vektorin suunnan. Tällä tavalla on määritelty esimerkiksi kulmanopeusvektorin suunta , samoin vääntömomentin ja liikemäärämomentin."
"Suurten korkeuserojen takia sää ja ilmasto voivat muuttua rajusti pienelläkin matkalla. Talvet ovat kylmiä kaikkialla. Suurimmat sademäärät saadaan kesäkuukausina, mutta koska sateet tulevat silloin ukkosluontoisina kuuroina, sateinen sää ei kestä kauan. Talvisaikaan ylhäällä Alpeilla sää on keskimäärin aurinkoisempaa kuin laaksoissa, joissa on useammin pilvistä ja sumuista. Kesällä taas laaksoissa on useammin aurinkoista, silloinkin kun vuorenhuiput jäävät pilvien sisään. Alppien keskiosassa esiintyy ajoittain lämmin ja kuiva föhntuuli."
"Hippodromi oli noin 480 metriä pitkä ja 117 metriä leveä areena, jossa oli puoliympyrän muotoiset päät ja kaksi ajorataa. Valjakot kiersivät selkärangaksi (lat. spina) kutsuttua koroketta, jonka päissä olivat kääntymispylväät (lat. metae). Ajajalle radan vaarallisin kohta oli kaarros pylvään kohdalla. Jos se ohitettiin liian läheltä, vaunut saattoivat ruhjoutua siihen. Jos taas kaarsi liian kaukaa, vaunut saattoivat menettää etumatkaansa tai törmätä takana tuleviin. Keisarin aitio, josta myöhemmin kehittyi suorastaan pieni linnoitettu palatsi, sijaitsi itäisessä, palatsialueen puoleisessa katsomossa. Aitiosta oli turvallinen käytävä Konstantinuksen rakentamaan keisarin Suureen palatsiin."
"Guillermo José Garlatti (s. 12. heinäkuuta 1940) on argentiinalainen roomalaiskatolinen arkkipiispa. Hänet vihittiin papiksi La Platan arkkihiippakuntaan 5. heinäkuuta 1964 ja nimitettiin sen vihkipiispaksi sekä Aquae Regiaen titulaaripiispaksi 27. elokuuta 1994. Piispaksi vihkiminen seurasi 30. marraskuuta. Pääkonsekraattorina toimi Carlos Walter Galán Barry, jota avustivat José María Arancedo ja Juan Carlos Maccarone."
Tavallisten levy-yhtiöjulkaisujen ohella Levykauppa Äx myy myös yhtyeiden omakustanneäänitteitä sekä käytettyjä levyjä. Yritys ei myöskään ole joidenkin levykauppojen tavoin keskittynyt mihinkään tiettyyn musiikin tyylilajiin.
"Ensimmäisen sukupolven laitteissa (noin 1972–1977) ei ollut vielä käytössä mikroprosessoreita, vaan pelit oli rakennettu suoraan laitteistoon tavanomaista elektroniikkaa käyttäen. Grafiikka oli yleensä karkeaa ja perustui mustavalkoisiin suorakaiteisiin, joskin muutamissa ensimmäisen sukupolven laitteissa oli myös värit."
"Itävallassa on 52 lentopaikkaa, joista vain yhdellä on yli kolmikilometrinen kiitotie. Wienin kansainvälinen lentoasema on suurin lentoasema, mutta myös Graziin, Linziin, Klagenfurtiin, Salzburgiin ja Innsbruckiin tulee ulkomaanlentoja. Rautateitä on noin 6 400 kilometriä. Vesiväylää on 358 km. Satamakaupunkeja ovat Enns, Krems, Linz ja Wien. Tonavaa pitkin on myös säännöllistä kansainvälistä matkustajaliikennettä."
"SM-liigakaudelle 1988–1989 valmentajaksi tuli Alpo Suhonen. Kausi sujui hämeenlinnalaisittain jopa yli odotusten, sillä nousijajoukkue HPK sijoittui kahdeksanneksi. Pudotuspelipaikka ei vielä ollut lähelläkään, mutta sarjapaikka säilyi, eikä HPK ole kauden 1988–1989 jälkeen enää kertaakaan pudonnut SM-liigasta. Seuraava SM-liigakausi 1989–1990 ei vielä tuonut pudotuspelipaikkaa, mutta sijoitus sentään nousi seitsemänneksi. Matkalla huipulle -projektin tavoitteet alkoivat täyttyä vasta tulevina vuosina."
"Fedora on yhdysvaltalaisen Red Hatin tukema jakeluprojekti, joka perustettiin vuonna 2004, kun Red Hat varasi vuodesta 1994 käyttämänsä Red Hat -tuotemerkin erityisesti yrityskäyttöön suunnatulle Red Hat Enterprise Linuxille (RHEL)."
Ihmisyydenpuolue (IPU) liittyi tammikuussa 1995 VSL:n kannatusjäseneksi eikä IPU asettanut omia listojaan vuoden 1995 eduskuntavaaleihin. Puheenjohtaja Lauri Kojo oli VSL:n ehdokkaana Uudellamaalla. Puolueita yhdisti vaatimus Suomen EU-jäsenyyden mitätöimisestä.
"Oman aikakautensa kulttuuris-yhteiskunnallisen läpileikkauksen hän loi Orja-romaanisarjassaan (1911–1913), jossa elämänsä merkitystä etsivää päähenkilöä kuljetetaan Berliinistä Pariisiin ja Kööpenhaminan kautta Roomaan. Romaani Pankkiherroja (1914) kuvasi vararikkojen ja keinottelun Helsinkiä. Sisäiset tunnot ja oman runoilijakohtalon pohdinta sai vertauskuvallisen ilmaisun eläintarinoissa Mesikämmen (1914) ja Musti (1916) sekä runollisessa teosofis-panteistisessa tunnustuskirjassa Alla kasvon Kaikkivallan (1917)."
"Fukuokan Hakatanlahti on Japanin portti Koreaan ja Kiinaan. Mongolien suuri Kublai-kaani – vallattuaan mantereen – siirsi huomionsa Japaniin vuodesta 1268, alkaen painostaa Japania ulkoisella paineella jollaista se ei ollut ennen kokenut. Kublai-kaani lähetti aluksi lähetystön Japaniin ilmoittamaan šogunaattia Kublai-kaanin yliherruudesta. Kamakura-šogunaatti kieltäytyi. Kublai lähetti tämän jälkeen useita lähetystöjä Japaniin, joista jokainen ilmoitti yliherruudesta ja joista jokaiseen shōgunaatti vastasi kieltävästi."
"Marraskuussa 2016 Feige vahvisti Michael Keatonin roolihahmon olevan Korppikotka, ja joulukuussa paljastettiin, että kyseessä on Adrian Toomesin versio hahmosta. Joulukuussa vahvistettiin myös, että Woodbinen näyttelemä hahmo on Herman Schultz / Tärisyttäjä (elokuvassa Shokeeraaja). Maaliskuussa 2017 Harrier paljasti, että elokuvaan tehtiin parhaillaan täydennyskuvauksia. Lisäksi paljastettiin, että Evans tekee cameoesiintymisen Steve Rogersina / Kapteeni Amerikkana kuntoilun opetusvideossa. Watts paljasti myös, että Damage Control esiintyy elokuvassa Starkin omistamana yhtiönä, jonka menestys ajaa Toomesin rikoksen polulle. Watts tunsi yhtiön ""sopivan kokonaisfilosofiaan siitä millaisen tarinan haluamme kertoa"" ja loi paljon käytännöllisiä kysymyksiä, joita Watts halusi käyttää ""tarinan ajamiseksi"". Watts vahvisti myös, että elokuvassa tulee olemaan lopputekstien jälkeen näytettävä kohtaus. Seuraavan kuukauden aikana Starr paljasti hahmonsa olevan akateemisen kymmenottelujoukkueen valmentaja Peterin koulussa ja Marshall-Greenin hahmon paljastettiin olevan toinen Shokeeraaja."
"Zeo Mega Battlezord syntyi, kun Red Battlezord yhdistyi Zeo Megazordin kanssa. Muodostaakseen tämän kokoonpanon Red Battlezord ja Zeo Megazord laittoivat selät vastakkain. Red Battlezord nousi sitten hieman ilmaan ja sen käsistä muodostui valtavat tykit Zeo Megazordin hartioille. Lisäksi Red Battlezordin päästä muodostui Zeo Mega Battlezordin taistelukypärä. Tämä kokoonpano viimeisteli vihollisensa ampumalla sarjan laukauksia sen hartioilla olleista tykeistä."
"Itsenäisyyspuolue ajaa Suomen irrottamista EU:sta ja vastustaa EU:n perustuslakisopimusta, sekä estää Suomen liittyminen Naton jäseneksi. Puolueen vaihtoehto EU-jäsenyydelle on ETA-sopimus, joka takaisi suomalaisille vapaan liikkuvuuden ja muita EU:n kanssa yhteneviä etuja. Tämä vastaa Islannin, Liechtensteinin, Norjan eli EFTA-maiden ETA-järjestelyä tai Sveitsin mallia, jossa kieltäydytään suorasta ETA:sta, mutta tehdään Euroopan unionin kanssa erillisiä sopimuksia tarpeen mukaan."
"Neboux nimesi kaksi uutta lintulajia, marquesasinhedelmäkyyhkyn (Ptilinopus dupetithouarsii) ja yölokin (Creagrus furcatus) 1840. Hänen kunniakseen on nimetty sinijalkasuula (Sula nebouxii)."
Rakennusviraston toimintaa ohjasi ja valvoi yleisten töiden lautakunta. Stara (Helsingin kaupungin rakentamispalvelu) toimi teknisen palvelun lautakunnan alaisena.
"Muita Itävallassa syntyneitä kuuluisuuksia ovat Oscar-palkittu näyttelijä Christoph Waltz, näyttelijä Arnold Schwarzenegger, laulaja Falco, drag-artisti Conchita Wurst sekä kolminkertainen F1-maailmanmestari Niki Lauda."
Kim Il-sungin aukio (kor. 김일성광장) on vuonna 1954 avattu suuri aukio Pjongjangissa Pohjois-Koreassa. Graniitista valmistettu aukio on pinta-alaltaan noin 75 000 neliömetriä ja se sijaitsee Taedongjoen varrella vastapäätä Juche-tornia.
"Syksyn 2017 supertietokoneiden TOP500-listalla jokainen kone käytti Linuxia. Ensimmäisen kerran Linuxia käyttävä tietokone esiintyi TOP500-listalla vuonna 1998. Eräät supertietokoneet perustuvat NASA:n Goddard Space Flight Centerissa kehitettyyn Beowulf-klusterimalliin. Marraskuussa 2017 kaikki TOP500-listalla olevat supertietokoneet käyttivät Linuxia, ja niistä 437 käytti klusterointia."
"21. tammikuuta 2011 Yhtye tiedotti Facebookissa Tracedawnin tykkääjille viestin, jonka mukaan laulaja Antti Lappalaisen ja Tracedawnin tiet ovat eronneet ja Tracedawn etsivän uutta vokalistia. Y"
"Kuninkaantekijä-termi liitettiin ensimmäisenä 16. Warwickin jaarliin Richard Nevilleen. Nevillellä oli merkittävä rooli, kun kuningas Henrik VI syrjäytettiin ja hänen tilalleen nousi Edvard IV. Myöhemmin Neville kuitenkin kääntyi Edvardia vastaan ja oli mukana palauttamassa Henrik VI:ta takaisin valtaistuimelle. Nevilleä kutsuttiin kuninkaantekijäksi ensimmäisen kerran tiettävästi vuonna 1599, lähes 130 vuotta tämän kuoleman jälkeen. Käsitteen vakiintuminen kesti kuitenkin kauan ja se tuli yleiseen käyttöön englannin kielessä vasta 1800-luvulla."
"Oikea tapa muodostaa jonkin teorian kvanttikenttäteoreettinen vastine ei ole yleensä etukäteen selvää, vaan saadun teorian tuloksia tulee verrata kokeisiin. Toistaiseksi on löydetty toimivat teoriat sähkömagnetismille, heikoille ja vahvoille vuorovaikutuksille. Gravitaatiolle toimivaa kvanttikenttäteoriaa ei ole löydetty."
"Vuonna 1993 Sulevi Peltola ohjasi ja käsikirjoitti yhdessä Helena Ihalan kanssa televisiolle sarjan Pankkiherroja, joka perustui Eino Leinon samannimiseen romaaniin. Sarjan pääosaa Antti Puuhaaraa näytteli Matti Pellonpää."
"Martialis heureka on eteläamerikkalainen muurahaislaji. Lajin löytymisen myötä luotiin uusi muurahaisten alaheimo Martialinae ja suku Martialis, johon se ensimmäisenä lajina sijoitettiin."
"Teukroksen tytär Batieia meni naimisiin Dardanoksen kanssa, ja kun tästä tuli kuningas Teukroksen jälkeen, maata alettiin tämän mukaan kutsua Dardaniaksi. Teukrit samaistettiin Aishyloksesta alkaen troijalaisiin, ja Teukrosta pirdetäänkin Troijan kuningassuvun kantaisä."
"Andrade on edustanut urallaan 14 seuraa Brasilian lisäksi Italiassa, Romaniassa, Ranskassa, Kyproksella ja Intiassa. Nykyiseen seuraansa, Intian Superliigan FC Goaan, Andrade siirtyi heinäkuussa 2015 Brasiliasta."
"Kolme itävaltalaista fyysikkoa on saanut Nobelin: Erwin Schrödinger, Victor F. Hess ja Wolfgang Pauli. Veriryhmien keksijän Karl Landsteinerin lisäksi kuusi muuta lääketieteilijää ja neljä kemistiä on palkittu Nobelilla. Filosofialle Itävalta on antanut Ludwig Wittgensteinin ja Karl Popperin. Maan tunnetuin matemaatikko on ollut loogikko Kurt Gödel. Ihmistieteiden alalla eittämättä tunnetuin itävaltalainen on psykoanalyysin isä Sigmund Freud. Itävallassa ovat syntyneet taloustieteilijät Joseph Schumpeter ja Friedrich Hayek. Tekniikan historiaan on jäänyt insinööri Ferdinand Porsche."
"Vuonna 1841 Stolze julkaisi järjestelmänsä oppikirjassa Theoretisch-praktisches Lehrbuch der deutschen Stenographie ja vuonna 1845 yksinkertaisemman oppikirjan Anleitung zur Deutschen Stenografie oder Kurzschrift. Stolzen järjestelmä kilpaili suosiosta erityisesti Franz Xaver Gabelsbergerin järjestelmän kanssa; Stolze oli suositumpi Pohjois-Saksassa ja Sveitsissä, Gabelsberger Etelä-Saksassa."
"Jalkapallon MM-kisoissa Suarez syyllistyi jälleen kerran vastustajan puremiseen, jonka seurauksena Liverpool päätti myydä Suárezin FC Barcelonaan. Siirto varmistui 11. heinäkuuta yli 70 miljoonalla punnalla. Fifan asettaman rangaistuksen mukaan, Barcelona ei saa esitellä uutta hankintaansa kannattajilleen, ennen kuin Suarezin kaikkea jalkapallotoimintaa koskeva panna päättyy. 14. elokuuta Suárezin saamaa pannaa lievennettiin, ja näin Suárez pääsee osallistumaan Barcelonan harjoituksiin ja epävirallisiin otteluihin. 19. elokuuta El Pistolero esiteltiin Barcelonan faneille ensimmäistä kertaa. Debyytti-ottelunsa hän oli pelannut edellisenä päivänä meksikolaista Leónia vastaan. Joulukuussa 2016 Suarez solmi FC Barcelonan kanssa jatkosopimuksen joka ulottuu vuoden 2021 kesäkuuhun saakka."
"Peräsin kääntää virtauksen aluksen peräpäässä sivulle, jolloin pohjan muodosta tulee epäsymmerinen. Lisääntyvä vastus toisella puolella pyrkii kääntämään aluksen kulkusuuntaa ja myös aluksen pohjan siipiprofiili muuttuu. Peräsin pyritään sijoittamaan potkurialuksessa potkurin taakse, jolloin myös potkurin aiheuttaman työntövoiman suunta kääntyy."
"Inspiraatioksi väkijoukko-kohtauksiin tuotantoryhmä tarkasteli julistetta, jossa kuvataan enemmän kuin 320 Simpsonit-hahmoa. Groening sanoi, että he yrittivät sijoittaa jokaisen hahmon elokuvaan – 98 hahmolla olisi puherooli, ja suurin osa väkijoukosta koostui jo luoduista henkilöhahmoista. Sarjan vakituiset ääninäyttelijät, Dan Castellaneta, Julie Kavner, Nancy Cartwright, Yeardley Smith, Hank Azaria ja Harry Shearer, sekä totutut sivuesiintyjät Tress MacNeille, Pamela Hayden, Marcia Wallace, Maggie Roswell, Russi Taylor ja Karl Wiedergott pitivät roolinsa. Joe Mantegna palasi Fat Tonyn roolin, vaikka tällä oli vain yksi repliikki ja hän esiintyi vain parissa kohtauksessa. Jaksoihin useita vierailevia äänirooleja tehnyt Albert Brooks palkattiin Russ Cargillin rooliin, kun hän oli kertonut tekijöille haluavansa olla mukana elokuvassa. Aluksi häntä suunniteltiin ""Muutat vain kahdesti"" -jaksosta tutuksi tulleen Hank Scorpion rooliin, mutta ryhmä päätti, että uuden hahmon luominen on parempi idea."
Matkatessaan taisteluihin Zeo Zord III veti perässään Zeo Zord I:tä ja Zeo Zord IV veti perässään Zeo Zord II:ta. Zeo Zord V tavallisesti lensi muiden zordien yläpuolella.
"Australiassa kultavatsaviheltäjää tavataan alueelta, joka ulottuu Queenslandin osavaltion rannikolta etelään Victorian ja Etelä-Australian osavaltioihin ja rannikkoa pitkin Länsi-Australiaan sekä Tasmaniaan. Lisäksi kultavatsaviheltäjää tavataan Indonesian saaristosta ja Papua-Uudesta-Guineasta. Linnun elinympäristöä ovat sademetsät, malleekasvusto, eukalyptusmetsät ja pensaikot. Toisinaan sitä tavataan puutarhoistakin."
"Baarikeittiön toisella seinällä on ylä- ja alakaapiston välissä avoin tai avattava tila, josta on yhteys ruokailutilaan tai olohuoneeseen.selvennä Avattua tilaa voidaan käyttää itse ruokailuun, jolloin keittiön tuolit saattavat olla pitkäjalkaisia baarituoleja."
"Osmanien aikana stadionin rakennelmat suurelta osin purettiin ja käytettiin vieressä sijaitsevan Sinisen moskeijan rakennusaineiksi. Hippo­dromin paikalla on nykyisin laaja Sultanahmet Meydanı -aukio. Aukiolla ovat yhä jäljellä Hippo­dromin areenalle aikoinaan pystytetyt Theodosiuksen obeliski, Konstantinos VII:n pylväs 900-luvulta ja Käärme­pylvään jalusta."
"Heroes on Måns Zelmerlöwin esittämä kappale, jolla hän edusti Ruotsia vuoden 2015 Eurovision laulukilpailussa. 2. semifinaalissa esiintynyt kappale sijoittui ensimmäiselle sijalle 217 pisteellä. Finaalissa kappale sai 365 pistettä ja voitti kilpailun. Kappale voitti ennätyksellisesti 26 muun maan osanottajat poikkeuksellisen suuressa, 27 kappaleen finaalissa."
"Nämä pyrkimykset huipentuivat vuonna 1903 ilmestyneessä Helkavirsiä-kokoelmassa, jota pidetään suomalaisen runouden yhtenä merkkiteoksena. Kalevalaista runomittaa soveltaen ja varioiden Leino loi muinaistyylisiä balladeja ja legendoja, joiden aiheissa ja kohdehenkilöissä on löydettävissä kiinnekohtia sekä roomalaiskatoliseen hämäläiseen keskiaikaan että karjalais-bysanttilaiseen ja kalevalais-ortodoksiseen maailmaan. Syvimmiltään runoissa on kuitenkin kyse modernin ihmisyyden peruskysymyksistä: yksilön suhteesta tuntemattomaan ja kuolemaan, yksilöllisestä vapaudesta ja tiedon rajoista. Helkavirsien on tulkittu heijastelevan ibseniläistä individualistista ”tinkimättömyyden eetosta” ja Nietzschen filosofiaan pohjautuvaa pohdiskelua ihmisen kyvystä uhmata omaa kohtaloaan. ”Kansanomaiseen ja jylhään tarupiiriin” liittyi myös Leinon vuonna 1904 julkaisema runotarina Simo Hurtta, joka kuvasi Isovihan aikaisia tapahtumia Pohjois-Karjalassa."
"Vuonna 1976 sai alkunsa kuuluisa Golf GTI, joka loi pieniin perheautoihin perustuvan, mutta tehokkailla moottoreilla varustettujen autojen luokan. Yhdysvalloissa tämä malli oli saatavilla vasta vuonna 1983, jolloin sitä ryhdyttiin valmistamaan Westmorelandissa. GTI:n menestyksen myötä monet valmistajat ryhtyivät seuraamaan VW:n esimerkkiä ja loivat vastaavia malleja. Moottorina oli 1588 cm3 81 kW (110 hv) tehoinen polttoaineen ruiskutuksella varustettu bensiinimoottori. Ensimmäinen sukupolvi koki pienen faceliftin vuonna 1980, jolloin sen takavalojen umpiot uudelleenmuotoiltiin lähemmäksi alkuperäisiä suunnitelmia, se sai uudet puskurit ja Yhdysvaltain markkinoilla neliön muotoiset ajovaloumpiot, uuden kojelaudan ja mittariston. Golf I:n avomallia valmistettiin vuosina 1980–1993, eli vielä silloinkin kun II-sukupolvi oli tuotannossa."
"Touken Ranbu on kuin muunnelma aikaisemmin julkaistusta Kantai Collection nimisestä, myöskin DMM:n julkaisemasta selainpelistä, mutta nuorten tyttöjen sijaan, jokainen pelissä kerättävä kortti on omaksunut erilaisen miehen muodon. Kortit ovat muunneltuja henkilöhahmoja historiallisista japanilaisista miekoista, kuten erilaisista katana- ja tantō-teräaseista. Kortit ovat eritasoisia ja siitä riippuen niillä on tiettyjä ominaisuuksia. Harvinaisia kortteja on haastava saada, mutta ne ovat erittäin voimakkaita. Pelissä on myös niin sanottuja season-kortteja, jotka ovat saatavana vain tiettyihin aikoihin vuodesta tai tapahtumista, kuten esimerkiksi Juzumaru Tsunetsugu, joka oli mahdollista saada kevään 2016 kampanjasta."
"Kilpa-autoilun ohella Alguersuari harrastaa musiikkia. Hänellä on oma äänitysstudio Barcelonassa ja hän on tunnettu Espanjassa myös DJ:nä, taiteilijanimellään DJ Squire. Alguersuarin ensimmäinen albumi Organic Life julkaistiin syyskuussa 2011. Levy-yhtiönä oli Blanco y Negro Records."
"Yamakasa-festivaalia (jap. 博多祗園山笠祭, Hakata-Gion Yamakasa matsuri) vietetään Fukuokassa kahden viikon ajan heinäkuussa. Festivaalilla on yli 700 vuotta vanhat perinteet. Miehistä koostuvat joukkueet (naiset eivät saa osallistua, lukuun ottamatta pieniä tyttöjä), jotka edustavat Hakatan eri kaupunginosia, juoksevat kilpaa aikaa vastaan ennaltamäärättyä reittiä kantaen useita satoja kiloja painavaa, bambusta tehtyä alustaa."
"Elokuvasta on leikattu pois kohtaus, jossa Marge ja lapset esiintyvät keskusteluohjelmassa The View levittäen springfieldiläisille uutista kaupungin tuhosta. Kohtauksessa oli määrä näyttää myös Russ Cargillin ja Joy Beharin pyssytaistelu. Toisessa poistetussa kohtauksessa Moe kuvailee Springfieldin muuttuvia tiloja, joista yksi oli Disneylandin laite Autopia. Mukana oli useita viittauksia Simpsoneihin, kuten jaksoon ""Huimapää rullalaudalla"", jossa ambulanssi ajoi päin Springfieldin kukkulaa. The Carpenters -yhtyeen kappale ""(They Long to Be) Close to You"" soi Homerin ja Margen häävideon aikana, jossa näytettiin kohtauksia pariskunnan parhaista hetkistä. Elokuvan ensimmäisen uutislähetyksen loppukevennyksessä kupolia vasten iskeytyvät pääskyset ovat Swelloweja Pokémon-sarjasta."
Isokytö on Järvenpään 13. kaupunginosa. Se sijaitsee noin kilometrin päästä kaupungin keskustasta koilliseen. Vuoden 2014 lopussa siellä asui 2 762 ihmistä.
Tenavat-sarjakuvan Ressu kuvittelee usein kuuluvansa muukalaislegioonaan. Ressun toistuvasti mainitsema Fort Zinderneufin linnake on viittaus edellä mainittuun elokuvaan Erämaalinnakkeen sankarit.
"Leino muuntautui 1910-luvulla hahmoksi, jollaisena jälkimaailma on oppinut hänet tuntemaan: pyylevöitynyt boheemi pitkine kiharoineen ja viittoineen, ravintoloissa työskentelevä flanööri ja seuramies, jolla oli laajat sosiaaliset verkostot. Vuonna 1914 Leino avioitui Robert Kajanuksen tyttären, harpputaiteilija Aino Kajanuksen kanssa, mutta jo seuraavana vuonna hän jätti jälleen taakseen vakiintuneen elämänmenon."
"Vaikka Eino Leinolla ei aikalaistietojen mukaan ollut varsinaisesti sävelkorvaa, hän osoitti runoudessaan täydellistä rytmin ja kielen musikaalisten ominaisuuksien tajua. Hän oli myös taitava erittelemään kuulemiaan konsertteja. Leinon tekstit – niin laulurunous kuin näytelmät – tarjosivatkin jo hänen elinaikanaan innoituksen lähteen monelle säveltäjälle ja toisaalta sävellettyinä lauluina hänen runonsa tulivat entistä tunnetummiksi. Näin Eino Leino tuli olennaisella tavalla vaikuttaneeksi myös suomenkielisen musiikkikulttuurin kehitykseen."
"Jukka E. Nieminen (s. 1967) on tamperelainen tietotietokirjailija ja muinaishistorian harrastaja. Sen lisäksi Nieminen on kirjoittanut rajatiede- sekä kauhukirjallisuutta, kuin myös aihetta sivuavia lehtiartikkeleita. Nieminen oli myös Hermeetikko-aikakauslehden päätoimittaja. Niemisen teos Muinaissuomalaisten kuningaskunta valittiin Ultra-lehden yleisöäänestyksellä vuoden 2011 rajatietokirjaksi. Tieteen puolella teosta on luonnehdittu epäuskottavaksi näennäistieteeksi."
"Zeo Ultrazordista oli tukialus- ja taistelumuoto. Tukialusmuodossa kaikki viisi Zeozordia ja Red Battlezord olivat Pyramidaksen vaakatasossa pidentyneen rungon päällä. Tukialusmuoto oli paljon taistelumuotoa nopeampi. Taistelumuoto syntyi, kun Pyramidas nousi ihmismäiseen muotoonsa ja yksittäiset Zeozordit liikkuivat sen sisällä päällekkäin olleisiin lokeroihin. Sen jälkeen Red Battlezord asettui vielä Pyramidaksen selkäpuolelle ja sen käsien tykit osoittivat Pyramidaksen yli etupuolelle. Zeo Ultrazord oli siten seitsemän zordin yhdistelmä. Taistelumuodossa Zeo Ultrazord oli noin neljä kertaa Machine Empiren suurentamia hirviöitä kookkaampi ja se pystyi ampumaan suunnattoman määrän energiaa vihollisiaan päin. Vaihtoehtoinen Zeo Ultrazordin taistelumuoto syntyi, kun Zeozordien tilalla Super Zeo Megazord liikkui kokonaisena Pyramidaksen sisään. Muuta eroa tässä Zeo Ultrazordin muodossa ei kuitenkaan ollut."
"Vuonna 1882 Ōkuma oli mukana perustamassa Rikken Kaishintō -puoluetta, joka pian veti puoleensa useita muita johtajia, kuten Ozaki Yukion ja Inukai Tsuyoshin. Samana vuonna Ōkuma perusti Tokion Wasedan alueelle Tokion ammattikoulun, josta myöhemmin tuli maan huomattavimpiin korkeakouluihin lukeutuva Wasedan yliopisto."
"Laktoyyliglutationilyaasin substraatteja ovat muun muassa glyoksaali, metyyliglyoksaali, fenyyliglyoksaali, hydroksipyruvaldehydi ja 4,5-dioksovaleriaanahappo. Nämä muodostavat ilman entsyymikatalyysiä glutationin kanssa hemitioasetaalin, jonka entsyymi isomeroi. Entsyymiä esiintyy erityisesti mitokondrioissa niin eläimissä, kasveissa, sienissä kuin baktteereissakin. Eläinten, kasvien ja mikrobien entsyymi on kahdesta samanlaisesta yksiköstä koostuva dimeeri ja sienten laktoyyliglutationilyaasit ovat monomeereja. Ihmisen laktoyyliglutationilyaasin molekyylimassa on 46 kDa. Entsyymi vaatii toimiakseen koentsyymikseen sinkki-ionin, mutta myös eräät muut kahdenarvoiset ionit kuten koboltti- ja nikkeli-ionit voivat toimia koentsyymeinä, mutta tällöin entsyymin aktiivisuus on alhaisempi."
"Keittiö on ruoan valmistukseen tarkoitettu huone tai tila. Nykyaikaisen asunnon keittiössä on jääkaappi, liesi, mikroaaltouuni, liesituuletin ja juokseva kuuma- ja kylmävesi astioiden pesua ja ruokien puhdistusta varten. Lisäksi yleisiä varusteita keittiöissä ovat astianpesukone, pakastin sekä erilaiset pienkoneet kuten tehosekoitin. Keittiössä on myös kaapistoja ruokailuvälineiden ja astioiden säilytystä ja kuivausta varten. Myös leivinuuni on mahdollinen."
"Enkelnotko oli mukana Virtuoso-lauluyhtyeessä vuoteen 2011 saakka. Nykyään hänellä on oma yhtye Enkelnotko Ensemble, joka teki ensimmäiset konserttinsa helmikuussa 2013."
"Rauhala saavutti kreikkalais-roomalaisella tyylillä olympiahopeaa Helsingissä 1952 ja MM-pronssia Napolissa 1953. MM-mitalin puolustaminen Karlsruhessa 1955 päättyi lyhyeen, kun Rauhala joutui vetäytymään kisoista kylkivamman vuoksi yhden voittoisan ottelun jälkeen."
"Liittoutuneet miehittivät Itävaltaa toisen maailmansodan jälkeen vuosina 1945–1955. Valtion alue ja pääkaupunki Wien jaettiin neljään voittajavaltioiden miehitysvyöhykkeeseen. Valvontakomissio sopi syksyllä 1945 väliaikaisen hallituksen täydentämisestä ja vapaiden vaalien järjestämisestä. Hallituksella oli lupa hoitaa ulkosuhteita valvontakomission valvonnassa. Maasta tuli vuonna 1955 Itävallan valtiosopimuksen mukaisesti jälleen suvereeni liittotasavalta sillä ehdolla, että se jäisi puolueettomaksi maaksi ja sen puoluettomuuden tunnustaisivat liittoutuneet ja Neuvostoliitto. Sen aseostoilla oli vuosikymmenet samanlaiset rajoitteet kuin Suomella, tosin ilman kauppataseiden asettamia velvoitteita ostaa Neuvostoliitosta aseita. Maa liittyi YK:hon ja arabimaiden ystäväksi lukuisissa Lähi-idän kriiseissä."
"Toukokuussa 2015 Jonathan Levine, Ted Melfi, Jason Moore, John Francis Daley, Jonathan Goldstein ja Jared Hess olivat harkinnassa elokuvan ohjaajaksi. Butterfield, Holland, Judah Lewis, Matthew Lintz, Charlie Plummer ja Charlie Rowe osallistuivat koekuvaksiin Tony Starkia / Rautamiestä näyttelevän Robert Downey Jr.:n kanssa. Kesäkuun 2015 alssa, Levine ja Melfi olivat vahvimmat ehdokkaat ohjaajaksi, Daleyn, Goldsteinin, ja Jon Wattsin ollessa myös harkittuina, sekä Hollandin ja Rowen osallistuessa koekuvaksiin Downeyn kanssa vielä toisenkin kerran. Holland osallistui koekuvauksiin vielä Steve Rogersia / Kapteeni Amerikkaa näyttelevän Chris Evansin kanssa. 23. kesäkuuta Marvel ja Sony vahvistivat virallisesti Hollandin valinnan Hämähäkkimiehen näyttelijäksi sekä Wattsin valinnan ohjaajaksi. Russon veljekset olivat melko äänekkäitä sitä ""kenet halusivat rooliin"", koska hahmo todella esiintyisi ensin Civil Warissa, jolloin Peter Parkerin ikää lähellä oleva näyttelijä joutuisi eriytymään aiemmista näyttelijöistä. He ylistivät myös Hollandin tanssi- ja voimistelutaustaa. Watts oli läsnä Civil Warin kuvauspaikalla Hämähäkkimiehen kohtauksia kuvattaessa nähdäkseen ""mitä he sillä tekisivät, ja mihin hahmo aikanaan menisi"", sekä antamaan muita ideoita. Watts kommentoi MCU.hun liittymistä ja elokuvan ohjaamista sanomalla, ""Olin todella innoissani siitä, koska muut elokuvat näyttäneet jotain mitä kuvailisin Marvelin maailman kattohuoneistoksi, joka on kuin Thor, Rautamies, tiedtähän, miljardööri-playboy ja kaikki ne jutut. Mutta hienoa on se, että Hämähäkkimies on tavallinen poika ja hänen tarinansa näyttää katutasolla millaista on elää maailmassa, jossa Kostajat ovat olemassa""."
"Douglas Dean Osheroff (s. 1. elokuuta 1945) on yhdysvaltalainen fyysikko. Osheroffille, David Leelle ja Robert Coleman Richardsonille myönnettiin Nobelin fysiikanpalkinto vuonna 1996 supranesteiden löytämisestä. Löytö tehtiin vuonna 1971, jolloin Osheroff oli opiskelemassa Cornellin yliopistolla."
Aton (sanatarkasti Aton-Ra) oli muinaisessa Egyptissä erityisesti Uuden valtakunnan 18. dynastian aikana palvottu auringonjumala ja universaali luojajumala.
"Keittiöitä on monenlaisia. Pienimpiin ei mahdu ruokapöytää, jolloin tarvitaan erillinen ruokailutila. Ruokailutilana saattaa olla olohuone tai erillinen ruokasali. Jos keittiöön ei mahdu pöytää, puhutaan keittokomerosta. Pienimmillään keittön toiminnot tapahtuvat keittotilassa, joka yleensä on samassa huonetilassa kuin jokin asuinhuoneista."
"Nimettyyn putkeen liitytään eri prosesseista yhteisellä nimellä, joka prosesseilla on oltava tiedossa. Nimetyllä putkella on tyypillisesti jokin rajallinen maksimikapasiteetti, jonka verran se voi säilöä kerrallaan dataa. Raja voi riippua käytetystä alustasta tai voi olla konfiguroitavissa."
Spears esiintyi vuonna 2001 Michael Jacksonin kiertueella New Yorkin Madison Square Gardenissa. Spears ja Jackson lauloivat kappaleen The Way You Make Me Feel.
Manninen toimi Suomen-Norjan porolaidunneuvottelukomission suomalaisen valtuuskunnan jäsenenä vuosina 1933–1935 ja Suomen-Norjan Tenojoen kalastussääntöä uusimaan asetetun komission suomalaisen valtuuskunnan jäsenenä vuosina 1935–1936 sekä Suomen ja Neuvostoliiton välisen porosopimusuudistuskomitean jäsenenä vuosina 1936–1938.
"Sarianne Johanna Savola (s. 13. maaliskuuta 1987 Pylkönmäki) on suomalainen naispainija. Hän edustaa Lappajärven Veikkoja ja kilpailee 48 kilogramman painoluokassa. Häntä valmentavat oma isä Tapio Savola ja Ahto Raska. Häntä ovat valmentaneet myös Vesa Alanen, Janne Myllyperkiö ja Hannu Övermark. Urheilu-uransa ulkopuolella Savola opiskelee juristiksi."
"Cluedo on lautapeli, jossa pelaajien tavoitteena on selvittää tohtori Mustapippurin murhamysteeri. Pelaajia tarvitaan kolmesta kuuteen. Cluedoa voi pelata myös internetissä ja DVD-versiona. Pelistä on tehty myös vuonna 1985 ensi-iltansa saanut elokuva Cluedo – pelaa henkesi edestä (Clue)."
"Muukalaislegioonan salaperäinen maine johtuu muun muassa siitä, että siihen voi halutessaan pestautua salanimellä ja -kansallisuudella, mikä on aiemmin houkutellut oikeutta pakoilevia rikollisia ja seikkailijoita. Nykyisin pseudonymiteetti on symbolinen ”uuden lehden kääntäminen elämässä”, sillä taustat tarkastetaan. Kolmen vuoden jälkeen tilalle voidaan ottaa oma henkilöllisyys."
"Ääninäyttelijät allekirjoittivat sopimuksen elokuvan tekemisestä vuonna 2001, ja käsikirjoituksen valmistelu alkoi. Aluksi tuottajat pelkäsivät elokuvan vaikuttavan kielteisesti sarjan tuotantoon, koska henkilökuntaa ei ollut tarpeeksi molempiin projekteihin. Kun sarja eteni, uusia kirjoittajia ja animaattoreita palkattiin, jotta sarjaa ja elokuvaa voitaisiin tuottaa samaan aikaan. Groening ja James L. Brooks kutsuivat takaisin Mike Scullyn ja Al Jeanin tuottamaan elokuvaa kanssaan. David Silverman oli projektia odottaessaan lopettanut työnsä Pixarilla, ja hänet kutsuttiin ohjaajaksi. Koottiin ""vahvin mahdollinen"" kirjoittajatiimi, johon valittiin useita kirjoittajia sarjan varhaisilta tuotantokausilta: David Mirkin, Mike Reiss, George Meyer, John Swartzwelder ja Jon Vitti. Ian Maxtone-Graham ja Matt Selman otettiin mukaan myöhemmin ja myös Brooks, Groening, Scully ja Jean kirjoittivat osia käsikirjoituksesta. Taiteellisten erimielisyyksien vuoksi sarjan 1993 jättänyt Sam Simon ei palannut tiimiin. Entinen sarjan kirjoittaja Conan O'Brien halusi työskennellä Simpsoneiden tuotantoryhmässä uudelleen ja vitsaili: ""Pelkään, että aivojeni Simpsoneita kirjoittava osa on tuhoutunut keskusteltuani neljästoista vuotta Lindsay Lohanin ja sen Tunteet pelissä -sarjan kaverin kanssa, joten eiköhän näin ole kaikkein paras."" Myös ohjaaja Brad Birdin haaveissa oli elokuvan tuotantoon osallistuminen, mutta Rottatouillen kanssa työskentely vei hänen aikansa. Tuottajat solmivat FOXin kanssa sopimuksen, joka mahdollisti tuotannon lopettamisen missä vaiheessa tahansa, mikäli käsikirjoitus ei olisi tyydyttävä."
"Muukalaislegioonalainen saa ruoan, vaatteet, majoituksen ja hyvän terveydenhoidon ilmaiseksi. Palkka määräytyy sotilasarvon, menestyksen ja palvelusajan mukaan, mutta myös palveluspaikka ja joukko-osasto vaikuttavat siihen. Lisäksi erilaisista tehtävistä maksetaan bonuksia."
Muukalaislegioona (ransk. La Légion étrangère) on Ranskan maavoimien eliittisotilasyksikkö. Nimensä mukaisesti muukalaislegioonassa palvelevat sotilaat edustavat eri kansallisuuksia: vain 25–35 prosenttia on Ranskan kansalaisia. Kolmen palvelusvuoden jälkeen legioonalainen saa hakea Ranskan kansalaisuutta.
"Seuraavana kautena 1953 Hämeenlinnassa palattiin totuttuun järjestykseen ja Tarmo palasi kaupungin ykkösseuraksi. HPK ja Tarmo pelasivat tosin eri lohkoissa, joten paikallisottelu ei toteutunut. HPK jäi lohkonsa kolmanneksi, Tarmon saadessa hopeamitalit. Myös vuonna 1954 jäi SM-sarjan paikallisottelu Tarmoa vastaan pelaamatta, sillä joukkueet oli taas sijoitettu eri lohkoihin. HPK kuitenkin sijoittui lohkonsa toiseksi ja Tarmo jäi neljän parhaan ulkopuolelle, joten HPK nousi taas kaupungin herraksi. Lohkonsa kakkosena HPK selviytyi pronssiotteluun, jossa se oli niukasti Turun Palloseuraa parempi; ensimmäisen ottelun HPK voitti maalilla, toinen ottelu päättyi tasan. Näin HPK saavutti pronssimitalit. Seuraava HPK:n jääkiekon SM-mitalisijoitus tulikin vasta 1990-luvulla ja Tarmo piti huolen kaupungin kiekkomenestyksestä vielä muutaman vuoden ajan."
"Itävalta (saks. Österreich), virallisesti Itävallan tasavalta (saks. Republik Österreich), on sisämaavaltio Keski-Euroopassa. Se koostuu yhdeksästä osavaltiosta. Itävallan naapurimaat ovat Liechtenstein ja Sveitsi lännessä, Italia ja Slovenia etelässä, Unkari ja Slovakia idässä ja Saksa ja Tšekki pohjoisessa."
"Ruskolakkinäpsyä tavataan Andeilta Kolumbiasta, Venezuelasta, Ecuadorista ja Perusta. Linnun elinympäristöä ovat pensaikkoiset laitumet ja metsien reunamaat. Lajin elinympäristöt sijaitsevat yleensä 1 600–2 700 metrin korkeudella merenpinnasta."
"Viides eli ""32/64-bittinen"" sukupolvi (noin 1993–1998) vakiinnutti pelikonsoleihin aiempaa huomattavasti tilavammat tallennusvälineet (CD-levyn) sekä tehokkaat 32- ja 64-bittiset RISC-prosessorit. Tyypillisiä ominaisuuksia ovat myös 3D-grafiikan huomiointi laitteistotasolla sekä digitaalinen äänentoisto."
"Leinon kärjekkäissä runoissa ja kirjoituksissa, kuten näytelmässä Maan Parhaat (1911) esiintyivät helposti tunnistettavina entiset ystävät, nykyiset kirjalliset viholliset kuten kirjailijat Maila Talvio ja V. A. Koskenniemi. Nämä vastasivat samalla mitalla, esimerkiksi Koskenniemi kirjoitti Iltalehden toimittajalle:"
"Akhenatenin kuoltua Atonin kultista tuli hyvin epäsuosittu ja sen kannattajia mahdollisesti jopa vainottiin. Amonin papisto myös hävitti enimmät todisteet Akhenatenin valtakaudesta. Atonin palvonta jatkui kuitenkin satoja vuosia tämänkin jälkeen, mutta huomattavasti pienemmässä mittakaavassa."
Rakennusviraston ja viemärilaitoksen tiet erosivat vuonna 1982. Sekä viemärit että puhdistamot siirrettiin uuden vesi- ja viemärilaitoksen hallintaan. Samassa yhteydessä toisaalta uuden vesijohto- ja viemäriverkon rakentaminen siirtyi Rakennusvirastolle.
"Muukalaislegioonan ensimmäiseksi komentajaksi tuli paroni Christophe Stoffel, jonka aikana upseeristoon palkattiin Napoleonin sotien jälkeen eläkkeelle jääneitä ja Bourbonien hallitussuvun vierastamia entisiä upseereita. Ongelmana muukalaislegioonassa oli se, ettei miehistö puhunut ranskaa. Tätä yritettiin paikata sillä, että palkattiin saksalaisia ylioppilaita, jotka olivat osallistuneet kumoukselliseen toimintaan Saksassa. Muukalaislegioonan majapaikkakunnan, Bar-le-Ducin pormestarin mukaan paikkakunnalla oli levotonta ja kiinni otettuna saattoi olla kerrallaan jopa 50 muukalaislegioonalaista samassa sellissä. Ongelmien vuoksi Ranskan hallitus lähetti vuoden 1831 puolivälissä muukalaislegioonan Algeriaan taistelemaan pohjoisafrikkalaisia heimoja ja merirosvoja vastaan."
"Treizième Demi-Brigade de la Légion Etrangère (13èmeDBLE): 13èmeDBLE perustettiin vuonna 1940 Sidi-Bel-Abbesissa, Pohjois-Afrikassa. Nykyään se on sijoitettu Quartier Montclariin Djiboutissa, Koillis-Afrikassa. 13èmeDBLE tukee Djiboutin hallitusta Afrikassa ja toimii lisäksi avustustehtävissä Mayotten saarella Komorien saaristovaltiossa."
Suomessa on säilynyt muun muassa Wismarissa 1500-luvun loppupuolella kudottu raamatullisaiheinen ns. Uudenkaupungin seinäverho (nyk. Kansallismuseossa).
"Golfin ensimmäisen sukupolven tuotanto alkoi 1974, Yhdysvaltain ja Kanadan markkinoilla käytettiin nimeä Rabbit, Etelä-Amerikassa nimeä Caribe. Muotonsa auto sai ItalDesignin studiossa, Giorgetto Giugiaron kynästä. Vuonna 1978 aloitettiin sikäläisittäin Rabbitin valmistus Yhdysvaltain New Stantonissa. Tehdasta kutsuttiin Westmorelandiksi, koska se sijaitsi kyseisessä piirikunnassa Pennsylvaniassa. Tehtaan sijoituksella haettiin kustannussäästöjä, mutta tehdasta johtamaan valittu entinen Chevrolet-mies James McLernon pyrki muokkaamaan Rabbitia pehmentämällä alustaa ja säästämään materiaalien laadun kustannuksella. Yhdysvaltain Volkswagen-puritaanit ja etenkin yhtymän johto Saksassa olivat pettyneitä tuloksiin. Vuonna 1983 palattiin alkuperäisille linjoille alustassa ja laadussa. Tuotanto jatkui vuoteen 1984."
"Myöhemmin Louis löytää kulkutaudin tyhjentämästä kylästä äitinsä ruumiin vierellä itkevän tytön, Claudian (Kirsten Dunst) ja tämän pyynnöstä puree häntä. Lestat saapuu paikalle ja muuttaa Claudian vampyyriksi. He kulkevat ryhmässä ympäri Yhdysvaltoja vuosikymmeniä ennen kuin Claudia tajuaa, ettei hän vanhene lainkaan, koska vampyyrit eivät ikäänny. Claudia haluaa kostaa Lestatille ja saa Louisinkin mukaan juoneen. Yhdessä he tappavat Lestatin juottamalla hänelle kuolleen ihmisen verta, joka on vampyyreille myrkyllistä, ja heittävät hänen ruumiinsa suohon. Lestat kuitenkin palaa myöhemmin kostamaan selvittyään suon pohjassa erilaisten veden elävien verellä. Claudia ja Louis pakenevat Eurooppaan, jossa he alkavat etsiä muita vampyyreja."
"Vuonna 2013 Andrade voitti MM-pronssia jalkalentopallossa. Hän kuuluu nykyisin myös Portugalin beachfutismaajoukkueeseen, jonka kanssa hän on voittanut MM-kultaa vuodelta 2015 ja pronssia saman vuoden Euroopan kisoista Bakusta."
"Itävalta liitettiin natsi-Saksaan vuonna 1938 (Anschluss). Saksaan liitettynä maasta käytettiin nimeä Ostmark. Saksan aseellista maahantuloa ei vastustettu, toisin sanoen hallinto toimi miehittäjän apuna."
Sideris Tasiadis (kreik. Σιδέρης Τασιάδης; s. 7. toukokuuta 1990 Augsburg) on saksalainen koskimeloja ja olympiamitalisti. 179 senttimetriä pitkä ja 79 kilogrammaa painava Tasiadis kilpailee C-1 -luokassa ja edustaa Augsburger Kajak-Vereiniä.
"Kunnas, Maria-Liisa, Mielikuvien taistelu. Psykologinen aatetausta Leinon tuotannossa. Suomalaisen kirjallisuuden seuran toimituksia 304. 1972."
"Cockney rhyming slang on jatkanut kasvuaan ja nykyään sitä käyttävät monet englantia puhuvat. Esimerkiksi Australiassa ja Yhdysvalloissa käytetään rhyming slangia runsaasti, joskaan ei yhtä innokkaasti kuin Iso-Britanniassa. Vaikka rhyming slangin käyttö onkin edelleen huomattavinta itälontoolaisten keskuudessa, esimerkiksi myös media on edesauttanut slangin suosiota aina toisesta maailmansodasta lähtien. Myös Iso-Britannian sotilaat levittivät rhyming slangia maailmansotien aikana."
"Vuorenhuipulle johtaa neljä eri reittiä. Itäinen reitti on suosituin ja sitä pidetään Kiinan keisarien nousuunsa käyttämänä reittiä. Useimmat tämän reitin valinneista käyvät ensin vuoren juurella sijaitsevassa Dai-pyhäkössä ennen noin 7 200 porrasaskelman nousua vuorelle. Tavalliselta ulkoilijalta nousu vie noin kuusi tuntia, hyväkuntoinen hölkkääjä voi päästä huipulle 2,5–3 tunnissa. Sää- ja lämpötilaolot vuorella voivat poiketa huomattavasti alhaalla laaksossa vallitsevista olosuhteista ja lähiajan sääennusteeseen on hyvä tutustua ennalta. Kerrospukeutumista ja hyvää takkia suositellaan samoin on syytä varata juomaa ja evästä nousun ja paluun ajaksi. Fyysisesti helpointa on ajaa bussilla vuoren puoliväliin ja sieltä hisseillä ylös vuorelle."
"1920-luvun alussa Eino Leinon voimat alkoivat ehtyä niin ruumiillisesti kuin henkisesti ja hän joutui viettämään pitkiä aikoja sairaalahoidossa. Osittain tähän oli syynä kauan jatkunut epäsäännöllinen elämä majatalojen ja lepokotien vaihdoksineen sekä ravintolailtoineen. Lamaannus ja levottomuus vaihtelivat Leinon mielessä, samoin asenteet ja mielipiteet. C. G. E. Mannerheimin presidenttiehdokkuuden kannattajasta Leino oli muuttunut K. J. Ståhlbergin ihailijaksi. Ravintoloiden kantavieras ja kieltolain rikkoja laati myös teesejä kieltolain puolesta. Tilapäisrunoissaan hän kirjoitti ylistyksiä niin ”Rauhan Internationaalelle” kuin nuoren tasavallan ”järeälle tykistölle” ja ”Vapaalle Vienalle”."
"Esiintyessään eräänä päivänä Springfieldjärvellä punkyhtye Green Day kaikkine jäsenineen saa surmansa, kun järven saasteet haihduttavat heidän proomunsa olemattomiin. Kun yhtyeen keulakuva Billie Joe Armstrong ehdottaa konserttiyleisölle ympäristökeskustelua, yleisö alkaa kapinoida heitä vastaan. Yhtyeen muistoksi järjestetyssä tilaisuudessa ukki (Dan Castellaneta) saa näyn, jossa hän ennustaa, että kaupunkia kohtaa vääjäämätön tuho. Siitä huolimatta ainoastaan Marge (Julie Kavner) ottaa ukin näyn vakavasti. Lisa (Yeardley Smith) ja eräs irlantilainen poika nimeltä Colin (Tress MacNeille), johon Lisa on ihastunut, pitävät kokouksen, jossa he taivuttelevat kaupunkilaiset puhdistamaan Springfieldjärven."
"Puolue perustettiin presidentinvaaleihin perustetun, Keijo Korhosen Suomen kansan itsenäisyysrintama -valitsijayhdistyksen, jatkajaksi vuonna 1994 nimellä Vapaan Suomen Liitto (VSL). Vuonna 2004 nimeksi vaihdettiin Itsenäisyyspuolue Vapaan Suomen Liitto ja 2006 se lyhennettiin muotoon Itsenäisyyspuolue. Järjestö on poistettu puoluerekisteristä kolmesti (1999, 2007 ja 2015). Se rekisteröitiin uudelleen vuosina 2000, 2008 ja 2017."
"Osheroff syntyi Aberdeenin kaupungissa, Washingtonin osavaltiossa. Kandidaatiksi hän tuli California Institute of Technologysta ja tohtoriksi Cornellin yliopistosta vuonna 1973. Nykyään hän opettaa Stanfordin yliopistossa."
"Meidän esivaltamme. Pääsisivätkö maaherrat tai ministerit nuoremmaksi konstaapeliksi. Kirjoitti poliisi, kuvitti toinen poliisi. Kansan Kuvalehti 50/1932."
"Outille oli kamala järkytys, että hänen ottoisänsä Pentti Santamaa paljastui hänen biologiseksi isäkseen. Outi pystyi myöhemmin antamaan isälleen anteeksi. Outin työpaikalla työskentelevä mieslääkäri Mark Järvinen lähentyy Outin kanssa. Avioliitto Eeron kanssa alkaa horjua, koska Outin elämässä tapahtuneet käänteet alkavat vähitellen hallita Outin elämää. Kun Outi pettää Eeroa Markin kanssa, aivioliitto Eeron kanssa kaatuu. Outin ja Eeron kaksi lasta Tatu ja Emma sentään ymmärtävät. Emma tosin on isänsä puolella, kun taas Tatu puolustaa äitiään."
"Laktoyyliglutationilyaasi eli glyoksalaasi I on useissa eliöissä esiintyvä entsyymi, joka osallistuu myrkyllisten ketoaldehydien detoksifointiin. Entsyymi isomeroi ketoaldehydien ja glutationin muodostaman hemitioasetaalin S-2-hydroksyyliasyyliglutationijohdannaiseksi. Laktoyyliglutationilyaasin EC-numero on EC 4.4.1.5."
"Dolgušin oli mukana voittamassa lajinsa maailmanmestaruutta vuonna 1975 ja voitti joukkueineen myös kaksi Euroopan-mestaruutta (1966, 1970)."
Forbes listasi Spearsin maailman tuottoisimmaksi naismuusikoksi vuonna 2012 58 miljoonan dollarin tuloillaan. Spears on esiintynyt vuodesta 2013 Planet Hollywood -hotellissa Las Vegasissa.
"Šatilov on saavuttanut permannolta MM-pronssia Lontoosta 2009 ja Tokiosta 2011. Hän voitti permannon Euroopan-mestaruuden Moskovassa 2013, sai EM-hopeaa 2011 sekä pronssia 2009, 2012, 2014, 2016 ja 2017. Pekingin kesäolympialaisissa 2008 Šatilov sijoittui permannolla kahdeksanneksi ja Lontoon kesäolympialaisissa 2012 kuudenneksi."
"Vuoden 2014 Suolirock oli entistä kansainvälisempi. Tapahtumapaikkana 5.7.2014 oli Suolahden Ostokeskuksen piha. Esiintyjiä olivat Dave L. B. Inventive, Jesus Chrüsler Supercar (Ruotsi), Red Eleven, Rikoslaki (punk-yhtye), Kaupungin Valot, Vehkala & Quomat, Not So Perfect Strangers, Behind Dead Eyes sekä Kymmenes legioona."
"Varsinkin työpöytäkäyttöön suunnattu jakelu sisältää yleensä graafisen ympäristön, johon kuuluu X Window System -ikkunointijärjestelmä sekä esimerkiksi GNOME ja KDE -työpöytäympäristöt. Vanhemmille tai vähemmän tehokkaille tietokoneille suunnatut jakelupaketit saattavat käyttää kevyempiä työpöytäympäristöjä, kuten LXDE tai Xfce. Palvelinkäyttöön tarkoitetussa jakelussa graafinen ympäristö saatetaan jättää kokonaan pois. Koska Linuxia saa jakaa eteenpäin vapaasti, kuka tahansa voi luoda jakelupaketin mihin tahansa tarkoitukseen. Työpöytä-Linuxeissa yleisesti käytettyjä ohjelmia ovat Mozilla Firefox -selain, LibreOffice-toimisto-ohjelmisto ja GIMP-kuvankäsittelyohjelma."
"Tiettävästi viimeisen kerran Hippo­dromilla järjestettiin kilpa-ajot vuonna 1204, juuri ennen Konstantino­polin suuntautunutta neljättä risti­retkeä. Silloin Venetsiasta saapuneet risti­retkeläiset ryöstivät kaupungin ja sulattivat hippo­dromin pronssi­patsaatkin, joista he löivät kolikoita. Toden­näköisesti myös paikalla olleet kilpa-ajajien patsaat tuhoutuivat samassa yhteydessä. Lysippoksen pronssi­hevoset kuitenkin säilyvät, mutta ne siirrettiin Venetsian Pyhän Markuksen kirkkoon."
"2000-luvulla Leinon Helkavirsiä on säilyttänyt asemansa säveltaiteen innoittajana. Olli Mustosen Sinfonia no. 1 Tuuri baritonille ja orkesterille, joka sai kantaesityksensä Tampere Filharmonian tulkitsemana helmikuussa 2012, pohjautuu Helkavirsien ensimmäiseen sarjaan sisältyvään Tuuri-runoon. Myös Hollannissa on tuotettu suomenkielinen levy Eino Leinon runoista. Hollantilainen Munich Records julkaisi vuonna 2006 CD-levyn Aina Leino, millä esiintyy hollantilais-suomalainen Aina–yhtye solistinaan suomalainen Pauliina May. Levyllä on 14 Eino Leinon runoa. Sävellykset ovat hollantilaisen Izak Boomin."
"Kiinalainen retkikunta nousi huipulle Kiinan puolelta 1977. Retkikunnan kirja ei mainitse venäläisten tekemää ensinousua ja antaa vaikutelman, että kiinalaisten nousu oli ensimmäinen."
"Toisen sukupolven Golf esiteltiin Frankfurtin autonäyttelyssä syyskuussa 1983, brittimarkkinoilla vasta 1984. Yhdysvaltain markkinoille se esiteltiin vuoden 1985 mallina jonka yhteydessä sikäläinen nimi Rabbit korvattiin Golfilla. Alkuperäisenä ideana oli ollut luoda jänistä kuvaavalla nimellä ja logolla tietynlaista positiivista mielikuvaa, mutta silloinen yhtiön puheenjohtaja Carl Hahn vaati mallinimien yhdenmukaistamista maailmanlaajuisesti. Nimi Golf loi Teutoonista mielikuvaa uudelleen muotoilulle mallille."
"Persialaisessa taiteessa, puuveistoksissa ja veneiden jäännöksissä on kuvattu veneen sivulla oleva ohjaukseen tarkoitettu airo jo 2000-luvulla eaa."
"Toisinaan omakotitaloissa rakennetaan keittiön välittömään läheisyyteen ulko-ovi helpottamaan kulkua pihalle. Tällöin ei tarvitse kiertää koko taloa hakeakseen marjoja, vihanneksia ja yrttejä kasvimaalta, tai tarjotakseen ruokaa pihan puolella, patiolla tai terassilla."
"Kausi 1949–1950 oli HPK:n ensimmäinen Suomen jääkiekon pääsarjassa. HPK sai paikalliskilpailijastaan Tarmosta kovan vahvistuksen, kun Eero Salisma siirtyi Pallokerhoon. HPK jäi kuitenkin SM-sarjassa kuudenneksi eli viimeistä edelliseksi ja putosi takaisin suomensarjaan."
"Wilhelm Stolze syntyi Berliinissä vuonna 1798. Hänen isänsä kuoli jo vuonna 1812, ja nuori Stolze toimi koulunkäynnin ohella yksityisopettajana auttaakseen äitiään perheen elättämisessä. Vuonna 1817 hän siirtyi töihin palovakuutusyhtiöön, jossa työskenteli vuoteen 1835 asti. Hän toimi jonkin aikaa opettajana ja vuosina 1836–38 kauppiaana, mutta siirtyi sitten kokonaan pikakirjoituksen pariin."
"Venenosaurus oli hirmuliskoihin kuuluva suku, joka eli liitukaudella. Siihen kuuluva laji oli V. dicrocei. Suvun lajit olivat noin 10 metriä pitkiä. Ne olivat kasvissyöjiä, jotka ulottuivat syömään myös puiden latvustossa olevia lehtiä. Venenosaurus lienee ollut paljolti samankaltainen kuin Cedarosaurus ja Aeolosaurus. Venenosauruksen jäänteitä on löydetty Utahista, Yhdysvalloista. Venenosauruksesta on löydetty epätäydelliset luurangot aikuisesta ja nuoresta yksilöstä."
Kankaita kudottiin 1500–1600-luvuilla kotona ja myytiin kaupunkeihin. Ensimmäisiä teollisia tekstiiliyrityksiä perustettiin Turkuun vuonna 1738. Näitä olivat Wechterin villatehdas ja Friedrich Lütken sukka- ja nuttukutomo.
"Vuonna 2001 Spears julkaisi kolmannen albuminsa Britneyn, jolta julkaistiin ensimmäisenä singlenä ”I’m a Slave 4 U”. Spears näytteli myös pääosaa elokuvassa Crossroads – tienristeyksessä. Spearsin neljännen albumin In the Zone (2003) hittikappaleita olivat ”Me Against the Music”, ”Toxic” ja ”Everytime”. ”Toxic” voitti Spearsin ensimmäisen Grammy-palkinnon. Hänestä tuli ensimmäinen naisartisti, jonka neljä ensimmäistä albumia ovat nousseet Billboard 200 -albumilistan ykkössijalle. Ensimmäisen kokoelma-albuminsa Greatest Hits: My Prerogative (2004) jälkeen Spearsilla oli ongelmia yksityiselämässään, minkä takia hän piti urallaan kolmen vuoden tauon. Tauko päättyi vuonna 2007, kun Spears julkaisi viidennen albuminsa Blackoutin, jonka hittikappaleita olivat ”Gimme More” ja ”Piece of Me”. Kuudes albumi, Circus, julkaistiin seuraavana albumina vuonna 2008, ja se nousi Billboardin listan ykköseksi. Albumin ensimmäinen single ”Womanizer” oli Spearsin toinen single, joka nousi Billboard Hot 100 -singlelistan ykkössijalle."
"Salmi on myös kritisoinut kvartaalikapitalismin tunkeutumista kulttuurin arvokeskusteluun. Salmen mielestä ihmiset, jotka vaativat taiteilijoiden tulevan toimeen ilman apurahoja itsensä brändäämällä, eivät ymmärrä mitään taiteesta. Salmi huomauttaakin, että monen taiteilijan arvo on huomattu vasta tämän kuoleman jälkeen. Iltalehden kolumneissaan Salmi otti kantaa myös yhteiskunnallisiin asioihin ja kritisoi menestystä ja kilpailukykyä ihannoivaa nyky-yhteiskuntaa ja katsoo sen johtaneen ihmiskunnan yhä vaan kiireisemmän ja ahdistavamman elämän oravanpyörään. Salmen omien sanojen mukaan hän on menettänyt uskonsa niin kapitalismiin kuin kommunismiinkin, jos sitä uskoa koskaan olikaan. Salmi katsoo molempien järjestelmien orjuuttaneen enemmistöä ihmisistä ja muuttaneen ihmisen materiaksi ja käyttövoimaksi samalla kun systeemi on palvellut eliitin vallanhimoa ja ahneutta. Salmi on kirjoittanut pitävänsä verojen maksamista ""kansalaisvelvollisuutena"" ja hänen mielestään verotuksen porsaanreikien etsijät ovat ""rintamakarkureina"". Kokonaisuutena Salmen mielestä pohjoismainen verotustapa on ""aika oikeudenmukainen""."
"Itävallan väestö on varsin homogeenista, 88,6 % puhuu saksaa päivittäisenä käyttökielenään. Etnisistä ryhmistä suurin ovat itävaltalaiset, joita on noin 91,1 % maan väestöstä. Merkittäviä vähemmistöjä ovat entisen Jugoslavian alueen kansalaisuudet, eli kroaatit, serbit, sloveenit ja bosniakit, joita on yhteensä noin 4 % väestöstä. Lisäksi noin 1,6 % on turkkilaisia ja 0,9 % saksalaisia."
"Italian Grand Prix 1953 oli Formula 1 -sarjan osakilpailu, joka ajettiin 13. syyskuuta 1953 Monzan radalla. Kilpailu oli kauden viimeinen, ja sen voitti Juan Manuel Fangio, jolle voitto oli kauden ensimmäinen."
"Deuxième Régiment Etranger de Génie (2èmeREG): 2èmeREG on legioonan rykmenteistä uusin. Se on perustettu vuonna 1999, ja sijoitettu Marseillen lähelle. 2èmeREG:een kuuluu noin 850 miestä, joista useimmat ovat upseereita, aliupseereita ja korpraaleja (6èmeREGin vanhempia legioonalaisia), jotka ovat erikoistuneet pioneeri- ja sotatarviketoimintaan."
"Lisävarusteena saatava aurinkokenno kattoikkuna pyörittää tuulettimia jotka mahdollistavat ilman vaihtumisen autossa sen ollessa pysäköitynä aurinkoon, jolloin lämpötila autossa laskee."
"1900-luvun alussa lähiseudun kylät muodostivat Tolvojan volostiin kuuluneen Foimoguban kyläkunnan. Vuonna 1905 siihen kuului 36 kylää, joissa oli 2 200 asukasta. Foimoguban pogosta oli tuolloin jaettu Patrovon ja Kjarzinon kyliksi. Neuvostoaikana perustettiin Äänisentauksen piiriin kuulunut Foimoguban kyläneuvosto, jonka keskuspaikka oli Patrovossa. Vuonna 1933 kyläneuvoston 21 asutuksessa oli 1 000 asukasta, jotka yhtä karjalaista lukuun ottamatta olivat kaikki venäläisiä. Myöhemmin kylät liitettiin Suurnivan kyläneuvostoon."
"Olympiatuli sytytettiin Antiikin Olympiassa 25. maaliskuuta 2004. Sytytyksen jälkeen ensimmäinen soihdunkantaja oli Kreikan Konstadinos Gatsioudis ja ensimmäinen soihdunkantaja Kreikan osuudella, joka päättyi Panathinaikon stadionille 31. maaliskuuta 2004. Ensimmäistä kertaa olympiatuli kiersi matkallaan maailman ennen paluutaan Kreikkaan. Maailmankiertue käynnistyi 4. kesäkuuta. Tuli kävi kaikissa olympiakaupungeissa ja ensimmäistä kertaa jokaisessa asutussa maanosassa, joista Etelä-Amerikka ja Afrikka olivat mukana reitillä ensimmäistä kertaa. Kaikkiaan matkaa tulelle kertyi 78 000 kilometriä, ja soihtua kuljetti noin 11 000 kantajaa."
"Rakennusvirasto, viralliselta nimeltään Helsingin kaupungin rakennusvirasto (HKR), oli yksi Helsingin kaupungin virastoista. Se vastasi Helsingin katujen ja viheralueiden suunnittelusta, rakennuttamisesta ja hoidosta sekä pysäköinninvalvonnasta. Myös kaupungin toimitilojen suunnittelu ja rakennuttaminen kuuluivat viraston tehtäviin. Helsingin kaupungin hallinnon organisaatiomuutoksessa nämä tehtävät siirtyivät Kaupunkiympäristön toimialan hoidettavaksi 1. kesäkuuta 2017 lähtien."
Disney on myös käyttänyt hahmoa omissa Nalle Puh -piirroselokuvissaan ja niiden oheistuotteissa. Disney on myös tehnyt Tiikeristä kokoillan piirroselokuvan Tiikerin oma elokuva vuonna 2000.
"Teatterissa ovat esiintyneet Ranskan merkittävimmät viihdetaiteilijat, kuten Édith Piaf, Jacques Brel, mutta myös ulkomaiset yhtyeet ja laulajat, kuten Led Zeppelin, Velvet Underground ja Madonna."
"Myös Leevi Madetojan ura alkoi Leinon merkeissä; näytelmämusiikki Leinon Shakkipeliin (1910) oli hänen ensimmäinen huomiota herättänyt orkesteriteoksensa. Vaativat viisiääniset kuorolaulut, kuten Iltatunnelma (1916) ja Soita somer, helkä hiekka, ovat vakiinnuttaneet paikkansa suomalaisessa kuorokirjallisuudessa. Madetojan viimeiset Leino-sävellykset, kuten valoisaa kesätunnelmaa henkivä Hän kulkevi yli kukkien, syntyivät vasta 1940-luvulla vähän ennen hänen kuolemaansa. Kuulaan ja Madetojaan verrattuna Oskar Merikannon yksinlaulut edustivat kansanomaisempaa, vaivattoman kaunista melodisuutta. Eräinä kaikkein rakastetuimpina Leino-lauluina ovat pysyneet Hymyilevän Apollon säkeisiin pohjautuva duetto Oi kiitos sa luojani armollinen (1906) sekä koraalimainen Oi muistatko vielä sen virren (1905)."
"Aivan uudentyyppiseen eloon monet tunnetut Leinon runot nousivat 1960-luvulla Kaj Chydeniuksen sävellysten ansiosta. Nocturnen, Lapin kesän ja Lemminkäisen äidin kehtolaulun herkät, mutta sentimentaalisuutta välttelevät melodiat vetosivat 60-lukulaiseen nuorisopolveen. Kehtolaulu sisältyi Ylioppilasteatterille sävellettyyn näytelmämusiikkiin Leinon runonäytelmään Tuonelan joutsen (1966). Sittemmin Chydeniukselta on tullut julkisuuteen lukuisia muitakin Leino-sävellyksiä."
"Bocas del Toro on maakunta Panaman länsiosassa, Costa Rican vastaisella rajalla. Sen pääkaupunki on Bocas del Toro, pinta-ala 4 657 km2 ja vuonna 2010 arvioitu väkiluku 125 461."
"Lisää muutoksia tehtiin maaliskuussa 2007 Portlandissa (Oregon) ja Phoenixissä (Arizona) annettujen ennakkonäytösten jälkeen. Yksi poisto oli Kangin ja Kodosin voimakas elokuvaan kohdistuva kritiikki lopputekstien aikana. Monet ennakkonäytösyleisöstä pitivät alkuperäistä elokuvaa liian karkeana ja jotkut Homerin käytöstä liian epäystävällisenä, joten useita kohtauksia miedonnettiin, jotta hän vaikuttaisi mukavammalta. Russ Cargill suunniteltiin moneen kertaan; alun perin hän oli vanhempi mies, jonka puhetavan Albert Brooks perusti Donald Rumsfeldin ääneen. Vanhempi malli oli sama, jota Burger King oli käyttänyt toiminta-figuurissaan. Cargillin kohtaus Bartin ja Homerin kanssa elokuvan päätöksessä lisättiin täydentämään hänen tarinansa, ja myös ""Spider-Pig""-vitsi oli myöhäinen lisäys. Yhdessä poistetussa kohtauksessa, juuri ennen kuin kupoli lasketaan Springfieldin päälle, johtaja Burns muistuttaa katsojia siitä, että tämä on viimeinen kohta elokuvassa, jolloin he voivat saada rahansa takaisin. Poistettuja kohtauksia olivat myös Homerin ja makkararekkakuskin kohtaaminen, Plopper-sian esiintyminen lopussa sekä useat musiikkinumerot. Uutiskatsaus, jossa esiteltiin kupolin vaikutuksia arkielämään, kuten maanviljelyyn ja urheiluun, leikattiin, koska se ei sopinut elokuvan kokonaisuuteen."
"Rakennusviraston toiminta alkoi vuonna 1878 rakennuskonttorin nimellä. Yhteiskunnan kehittyminen ja uuden ajan vaatimukset loivat paineita järjestellä ja hallinnoida uudelleen tehtäviä, jotka aiemmin oli sälytetty kansalaisten vastuulle. Tontinomistajan velvoitteisiin entisajan kaupungissa lukeutui mm. kadun kunnossapito ja hoito, jätehuolto ja aitojen rakentaminen. Tehtävien hoitotavoissa oli kirjavuutta. Esimerkiksi käymäläjätteet saatettiin ankarista kielloista huolimatta kasata kadun varteen. Yhteiskunnan vaurastuessa ja kehittyessä näistä kaupungin kannalta tärkeistä toiminnoista alettiinkin vastata verovaroin."
"Elokuvassa esiintyvä Siiri Angerkoski oli vanhempana Mimminä vuonna 1951 elokuvassa Rovaniemen markkinoilla, mutta tässä elokuvassa Angerkoskesta tuli mustalaisnainen. Lisäksi Angerkosken ja Armas Jokion esittämä mustalaispariskunta Jenny ja pikku-Aleksi esiintyvät elokuvassa ensimmäisen kerran. Heidät nähtiin vielä kahdessa elokuvassa, elokuvissa Lentävä kalakukko (1953) ja Majuri maantieltä (1954)."
"Neljännen eli ""16-bittisen"" sukupolven laitteet (noin 1988–1995) ovat peliteknisiltä ominaisuuksiltaan suunnilleen samalla tasolla kuin Amiga 500:n ja Atari ST:n kaltaiset 1980-luvun puolivälissä markkinoille tulleet 16/32-bittiset kotimikrot. Laitteissa on yleensä 16- tai 32-bittinen prosessori, useita satoja värejä ja satoja kilotavuja keskusmuistia, mutta ei vielä RISC-prosessoreja eikä yleensä optisia tallennusvälineitä. CD-levyä käytettiin ensimmäistä kertaa tallennusvälineenä PC Engineen saatavan lisälaitteen myötä, mutta se ei yleistynyt. Ääniominaisuudet kehittyivät selvästi ja Super Nintendossa oli jo suora tuki digitoidun äänen toistolle."
"Patrovo (ven. Па́трово), epäviralliselta nimeltään Foimoguba (Фоймогуба, suomeksi myös Hoimolahti), on kylä Karjalan tasavallan Karhumäen piirin Suurlahden kunnassa. Se sijaitsee Putkozero-järven etelärannalla 26 kilometriä Suurlahdesta pohjoiseen. Kylässä on 68 asukasta (vuonna 2015)."
"Haukiveden linnasaari on Etelä-Savossa Rantasalmella Linnansaaren kansallispuistossa sijaitseva Linnasaari, jonka luoteispäässä on kallioinen linnavuori."
Manninen kävi kansakoulun Enontekiöllä seitsemänteen luokkaan asti Oulun suomalaista reaalilyseota ja kirjoitti ylioppilaaksi Kajaanin yhteiskoulusta vuonna 1914 ja liittyi Pohjois-Pohjalaiseen osakuutaan. Opintojaan hän jatkoi Helsingin yliopiston lainopillisessa tiedekunnassa vuonna 1915 ja lukuvuoden 1922–1923 sekä suoritti alemman oikeustutkinnon vuonna 1923. Manninen suoritti Valtion apurahalla opintomatkan Saksaan vuonna 1929 ja Norjaan vuonna 1936.
"Höga kusten hyväksyttiin UNESCOn maailmanperintökohteeksi vuonna 2000. Alueen pinta-ala on 1 425 neliökilometriä. Vuonna 2006 UNESCO liitti myös Merenkurkun saariston (""matala rannikko"") mukaan maailmanperintöluetteloon, joten yhdessä ne muodostavat maailmaperintökohteen Kvarken – High Coast (Merenkurkku – Höga kusten), jonka pinta-ala on 3 370 neliökilometriä. Vuonna 2008 Unesco täsmensi kahden maan yhteisen maailmanperintökohteen nimityksen muotoon Höga kusten / Merenkurkun saaristo. Luonto on alueella jatkuvassa muutostilassa, sillä maankuori palautuu jäämassojen painosta edelleen. Maankohoaminen rannikolla on 9 mm vuodessa."
"Roger Ebert antoi positiivisen arvion, mutta myönsi, ettei ""yleensä kuulu TV-animaatioista kehitettyjen elokuvien ihailijoihin."" Hän kuvaili elokuvaa ""samaan aikaan radikaaliksi ja yksinkertaiseksi, vallankumoukselliseksi ja hyväsydämiseksi, tahattomasti loukkaavaksi"". Timen Richard Corliss sanoi, että elokuva ""ei yritä olla törkeämpi tai kieroutuneempi, vain isompi ja parempi""."
"Itävalta on korkean elintason maa, jonka talous on pitkälti sidoksissa EU-maihin, erityisesti Saksaan. Toisen maailmansodan jälkeen monia yrityksiä kansallistettiin pelättäessä niiden joutuvan Neuvostoliiton käsiin sotakorvauksina. Pääosa valtionyrityksistä yksityistettiin 1990-luvun alussa."
"Ruukkiteollisuus alkoi 1600-luvulla. Se oli käsitti metallien perusteollisuutta ja metallituotteiden, lähinnä työkalujen, valmistamista takomalla ja valamalla manufaktuuripajoissa. Huomattavimpia 1600-luvulla perustettuja ruukkeja olivat Mustion, Antskogin, Billnäsin, Fagervikin ja Fiskarsin ruukit."
"Kilpa-ajojen ja ajopuolueiden pääasiallinen rahoittaja oli keisari. Koska ajojen järjestäminen oli kallista, ei niihin enää 500-luvulla ollut varaa kenelläkään yksityisellä. Jopa konsulit tarvitsivat tähän aikaan valtiolta rahallista apua ajojen järjestämiseen. Silti kilpa-ajot olivat yleisölle ilmaisia, eivätkä ne tuottaneet järjestäjälleen mitään. Ei ollut myöskään valtion järjestämää voittajavedonlyöntiä."
"Jo marraskuussa 1917 Eino Leino oli Sunnuntaissa tuskastuneena varoittanut, että maa oli ”kansalaissodan kynnyksellä”, ja arvostellut raivokkaasti sosialisteja näiden lähtiessä ”ajamaan asiaansa kansalaisverellä ja vieraan valloittajan pistimillä” (nro 40–41/1917). Sisällissodaksi kärjistynyt poliittinen tilanne oli katkera kokemus Leinolle, joka oli aina kirjoittanut suvaitsevuuden puolesta ja arvostanut myös työväenliikettä, jonka piiristä hänellä oli hyviä ystäviä. Kevään 1918 tapahtumat Leino koki punaisessa Helsingissä. Kokemuksiaan hän kuvasi reportaasiromaanissa Helsingin valloitus (1918). Etelä-Suomeen tunkeutunutta ja Helsingin valloittanutta saksalaista Itämeren-divisioonaa hän tervehti säkeillään vapauttajana. Mutta toisaalta Leino myöhemmin ajoi yleistä armahdusta vankiloissa oleville punaisen puolen rivimiehille ja -naisille ja vaati kuolemanrangaistuksista luopumista."
"Vuonna 1979 Rinkelinmäen tekojäärata viimein katettiin ja HPK pääsi ensimmäistä kertaa pelaamaan kotiottelunsa jäähallissa. Uusi Rinkelinmäen jäähalli siivitti osaltaan joukkuetta menestykseen, sillä seuraava I-divisioonakausi 1979–1980 oli seuran paras sitten mestaruussarjakausien. Sarjan alku meni vielä tasatahtia muiden kärkiseurojen SaiPan ja SaPKon kanssa, mutta sarjan puolivälissä HPK pelasi 15 ottelun tappiottoman putken ja karkasi saavuttamattomaan johtoon. Lopulta HPK oli sarjan selkeä ykkönen. SM-liigan karsintasarja sen sijaan ei sujunutkaan HPK:n kannalta toivotunlaisesti. Neljän joukkueen karsintasarjan ykköseksi pelasi SaiPa, joka jäi runkosarjassa HPK:n taakse. HPK:n ja SaiPan väliin jäi vielä tasapisteissä SaiPan kanssa ollut Jokerit, joka puolusti liigapaikkaansa. Nousu SM-liigaan jäi hämeenlinnalaisittain vielä haaveeksi."
"Saksassa on yritetty vähentää riippuvuutta Microsoft Windowsista ottamalla käyttöön Linux-jakeluja muutamissa suurissa kaupungeissa. Suomessa Linuxin käyttöä julkishallinnossa on tutkittu useissa kunnissa sekä valtionhallinnossa. Usein jonkin ohjelmiston toimimattomuus Linuxissa on toistaiseksi estänyt Windowsista luopumisen hallinnossa, mutta esimerkiksi kouluissa Linuxia käytetään melko yleisesti."
"Anneberg toimi asianajajana ja kaupunginvaltuuston sihteerinä Oulussa 1894–1904, Oulun kaupunginvoutina 1897–1904 sekä Mäntyharjun tuomiokunnan tuomarina 1904–1910. Hän oli Suomen senaatin oikeusosaston jäsen 1910–1917, mutta joutui erotetuksi koska häntä pidettiin tsaarinvallan yhteistoimintamiehenä (""bobrikoffarina""). Viimeksi hän toimi Pellervo-Seuran lakiasiain neuvontatoimiston päällikkönä vuodesta 1918."
"Aikalaisarvosteluissa elokuva tuomittiin ala-arvoiseksi monien samanaikaisten rillumarei-elokuvien tapaan, joskin myönteistäkin siitä jaksettiin löytää."
"Fukuokasta on noin 1 100 kilometriä Tokioon, 870 km Shanghaihin ja 540 km Souliin. Fukuokan läheisyys Koreaan, Kiinaan ja muihin Aasian maihin näkyy kaupungin pyrkimyksenä toimia Aasian kulttuurin ja talouden risteysalueena."
"Kappale on kokonaan Uriah Heepin silloisen kosketinsoittaja-kitaristin Ken Hensleyn käsialaa. Tyyliltään se on suoraviivainen, iskevä hard rock -kappale. Kappaleen esittävät David Byron (laulu), Ken Hensley (kosketinsoittimet, taustalaulu), Mick Box (kitara),Gary Thain (bassokitara) ja Lee Kerslake (rummut). Kappaleen sanoitukset kertovat nimensä mukaisesti ”helposta elämästä”."
"Jouko Enkelnotko (ent. Uusipaasto, s. 1970 Honkajoki ) on suomalainen freelancenäyttelijä ja laulaja. Äänialaltaan hän on baritoni ja kontratenori."
"Suomessa elokuva nähtiin tuotantoyhtiön päätöksestä sekä dubattuna että alkuperäisversiona. Suomenkielisinä ääninäyttelijöinä toimivat muun muassa Markku Toikka, Eija Vilpas, Kiti Kokkonen ja Rinna Paatso. Suomessa elokuvaa levitti FS Film. Elokuva oli Suomen katsotuin vuonna 2007. Se julkaistiin DVD-tallenteella 3. joulukuuta 2007."
"Kellosaari on antanut nimensä paikalla nykyään sijaitsevalle Helsingin Energian varavoimalaitokselle. Kellosaaren voimalaitos valmistui vuonna 1974, ja siinä on kaksi polttoöljykäyttöistä, Kraftwerk Unionin valmistamaa kaasuturbiiniyksikköä sähköntuotantoon, yhteisteholtaan 118 megawattia."
"Antiikin legendaan perustuva elokuva on hyvin toteutettu, mutta hieman vaisu ja kovin vakavahenkinen peplum-seikkailu. Sen kohokohtia ovat Williamsin esittämä sympaattinen roisto ja hevosvaljakon vauhdikas takaa-ajo."
"Osana teatteri-ilmaisun ohjaajaopintojaan Enkelnotko aloitti emeritusprofessori Arvo Myllymäen omaelämäkerrallisen romaanin Vihan ja rakkauden päivät dramatisoinnin laulunäytelmäksi. Laulunäytelmä Lakeurelta: Aarre, ryssän äpärä sai ensi-iltansa Lapuan Larvateatterissa 13. helmikuuta 2016 Lapuan nuorisotalolla. Dramatisoinnin lisäksi Enkelnotko kirjoitti näytelmän laulutekstit. Hän ohjasi, lavasti teoksen sekä toimi koreografina yhdessä Ville Orttenvuoren kanssa. Enkelnotkon säveltäjätyöparina toimi Silja Kuoppala, joka myös sovitti laulunäytelmän musiikin."
"Kaudeksi 1981–1982 Jouni Rinne lähti takaisin Raumalle. HPK erottui kuitenkin muista voitti taas lopulta runkosarjan. Uutena sarjajärjestelmänä I-divisioonassa pelattiin pudotuspelit liigakarsintaan pääsystä. Sarjan voittajana HPK sai levätä ensimmäisen kierroksen. Vastustajaksi HPK:lle tuli JyP HT, jolle ei juuri annettu ennakkoarvioissa mitään mahdollisuuksia. Jyväskyläläisseura kuitenkin yllätti HPK:n ja vei ottelusarjan nimiinsä suoraan voitoin 3–0 ja HPK jäi tappion myötä SM-liigakarsinnan ulkopuolelle."
"Ituluikka (Eleocharis vivipara) on luikkien sukuun kuuluva kasvilaji. Sitä kutsutaan myös nimellä tupsuneulaheinä, joka on hieman harhaanjohtava nimi, sillä laji ei kuulu heinäkasvien (Poaceae) heimoon, vaan sarakasvien (Cyperaceae) heimoon."
Päätoimipisteensä ohella Korean tasavallan kansalliskirjastolla on lasten- ja nuorten kirjasto (toisaalla Soulissa) ja toimipiste maan (de facto) uudessa hallintokeskuksessa Sejongissa.
"ÖVP-puolueen uudeksi puheenjohtajaksi tuli toukokuussa 2017 Sebastian Kurz. Hän ilmoitti puolueen eroavan koalitiohallituksesta, mikä johti uusiin vaaleihin. Lokakuun 2017 parlamenttivaalien voittajaksi nousi ÖVP, mutta myös maahanmuuttovastainen FPÖ lisäsi parlamenttipaikkojaan. Puolueet muodostivat joulukuussa 2017 koalitiohallituksen, jota johtaa liittokansleri Kurz."
"Suárez pelasi vuoteen 2006 asti uruguaylaisessa Nacionalissa. Hän siirtyi hollantilaiseen Groningeniin vuonna 2006 19-vuotiaana, josta hän jatkoi Ajaxiin vuonna 2007. Suárez muodosti seurassa tehokkaan kärkikaksikon aluksi Klaas-Jan Huntelaarin ja myöhemmin Marko Pantelićin ja Mounir El Hamdaouin kanssa. Hänet nimettiin Ajaxin kapteeniksi vuonna 2009. Suárez jätti Ajaxin ja siirtyi Liverpooliin tammikuussa 2011 26,5 miljoonan euron siirtosummalla. Suárez nimettiin Alankomaiden vuoden jalkapalloilijaksi vuonna 2010 hänen voitettuaan sarjan maalipörssin 35 liigaosumallaan."
"Seuraavien kausien I-divisioonassa HPK ei yltänyt terävimpään kärkeen, eikä näin päässyt yrittämään paluuta SM-liigaan. Divisioonakaudella 1985–1986 HPK:n seurajohto aloitti ""Matkalla huipulle""-kampanjan, jonka tavoitteena oli nostaa HPK aina SM-liigan mitalijoukkueeksi asti."
"Fukuokasta on peräisin enemmän menestyneitä muusikkoja kuin mistään muusta japanilaisesta kaupungista.lähde? J-popin suuriin nimiin kuuluvat Ayumi Hamasaki, Chage & Aska, Shiina Ringo, Spitz, MISIA ja nouseva tähti YUI. 1970-luvulla paikalliset muusikot olivat ylpeitä juuristaan ja nimesivät musiikkityylinsä mentai rockiksi. Viime vuosina kaupungin musiikkitarjontaa ovat uudistaneet paikallisten muusikoiden ja ulkomaalaisten muusikoiden yhteistyöyhtyeet, esimerkiksi Fever, Cut Flowers, Dr. Funkinstein ja F8 & The Routes. Myös Free- ja The Faces -yhtyeissä basistina toiminut Tetsu Yamauchi on Fukuokasta kotoisin."
"Vuoden 1951 suomensarjaan HPK lähti ennakkosuosikkina ja seuran onnistuikin nousta takaisin pääsarjaan. Toiseen SM-sarjakauteensa 1951–1952 HPK lähti suurin odotuksin. Seura voitti oman lohkonsa voittaen kaikki ottelunsa, HPK voitti muun muassa paikallisvastustajansa Tarmon ensimmäistä kertaa SM-sarjaottelussa. Voitto Tarmosta takasi HPK:lle lohkovoiton, kyseessä oli Tarmon ainoa tappio vuoden 1952 SM-sarjassa. Tarmo sijoittui lohkossa HPK:n jälkeen lohkon toiseksi. Lohkovoiton myötä HPK selviytyi ensimmäistä kertaa historiassaan loppuotteluihin, seuran nousu suomensarjasta mitalijoukkueeksi oli nopeaa."
"Seuraavina kausina sijoitukset paranivat ja kaudella 1971–1972 HPK selviytyi jo SM-sarjakarsintaan asti, mutta lopulta karsintasarjassa nousu SM-sarjaan ei kuitenkaan ollut lähelläkään. HPK:n kurssi oli kuitenkin kääntynyt ja se nousi toiseksi korkeimman sarjatason parhaiden seurojen joukkoon. Kaudella 1972–1973 HPK ei SM-karsintaan yltänyt. Samalla kaudella HPK:n paikallisvastustajan Tarmon menestys oli heikompaa; Tarmo putosi maakuntasarjaan ja HPK jäi ainoana hämeenlinnalaisjoukkueena toiseksi korkeimmalle sarjatasolle. Seuraavalla kaudella 1973–1974 HPK voitti oman suomensarjalohkonsa ja eteni SM-karsintaan. Karsintasarjassa Kerho jäi kuitenkin kolmanneksi, eikä selviytynyt karsimaan SM-sarjapaikasta SM-sarjan yhdeksättä vastaan."
"Ennen lähtöään Maasta Trey antoi rangereille lahjaksi viisi Super Zeo -kiveä, jotka olivat olleet hänen hallussaan jo pitkään. Kivien avulla rangerit saivat käyttöönsä Super Zeo Zordit, jotka muistuttivat ulkomuodoltaan humanoidirobotteja. Super Zeo Zordit olivat monipuolisia ja ne pystyivät lentämään, suorittamaan vedenalaisia operaatioita sekä ampumaan energiasäteitä niiden rinnassa olleista tunnuksista. Jokainen zordeista pystyi myös käyttämään suurempia versiota niitä ohjanneiden rangereiden aseista. Ne pystyivät myös yhdistymään Super Zeo Megazordiksi."
"Veikko Olavi ”Vexi” Salmi (s. 21. syyskuuta 1942 Hämeenlinna) on suomalainen levytuottaja ja iskelmäsanoittaja. Hän opiskeli aluksi somistajaksi. Salmi tuli alun perin tunnetuksi Irwin Goodmanin laulujen ja rallien sanoittajana (esimerkiksi ”Ei tippa tapa” ja ”Ryysyranta”), ja hän oli tärkein vaikuttaja Irwin Goodman -hahmon synnyssä. Vexi Salmi on itse todennut, että hänestä ei olisi tullut iskelmäsanoittajaa ilman Antti Hammarbergiä ja Antti Hammarbergistä olisi tuskin tullut Irwin Goodmania ilman häntä. Salmi on aina korostanut myös Toivo Kärjen suurta merkitystä omalle uralleen."
"Ensimmäiset kirjalliset tiedot suomalaisesta kansanrunoudesta ovat Mikael Agricolan Psalttarin käännöksen esipuheessa vuodelta 1551 ja Jacobus Finnon virsikirjassa 1580-luvulta. Piispa Petrus Bång julkaisi ensimmäisen näytteen, karhurunon, vuonna 1675. Daniel Juslenius käsitteli suomalaista kansanrunoutta väitöskirjassaan Aboa vetus et nova (1700) ja H. G. Porthan väitöskirjassa Dissertatio de poësi Fennica (1766–78). Porthanin oppilaita olivat Kristfrid Ganander ja K. E. Lencqvist, jotka myös keräsivät ja tutkivat kansanrunoutta."
"Akola (marathiksi अकोला, Akolā) on kaupunki Vidarbhan alueella Maharashtran osavaltiossa Intiassa. Kaupungissa asui 400 520 ihmistä vuonna 2001 väestönlaskennan mukaan. Kaupungin lähistöllä on lentoasema, jolta lennetään kotimaan lentoja."
Ruotsin hävittyä Suomen Venäjälle Suomen sodassa vuonna 1809 Kustaa IV Aadolf syöstiin vallasta ja perhe pakotettiin poistumaan maasta. Perhe asettui Fredrika Dorotean kotiseudulle Badeniin. Vuonna 1812 pari erosi.
Jaakko Sarlin-Lappeteläinen palveli Ranskan muukalaislegioonassa Algerian sodan alusta (1954) vuoteen 1959. Hänen muistelmansa on julkaistu kirjana.
Zeozordit olivat Zeo Rangereiden ensimmäisenä käyttöön ottamat zordit. Ne valmisti Billy Cranston yhdessä Alpha 5:n kanssa. Teemana Zeozordeissa käytettiin mytologisia olentoja ja rakennelmia.
"Lancia Thesis oli vuonna 2001 esitelty luksusluokan sedan-tyyppinen henkilöauto, joka perustui Lancian Dialogos-prototyyppiin. Thesiksen muotoilu on herättänyt melko paljon arvostelua. Auton valmistus lopetettiin 2009, eikä sille toistaiseksi ole luvassa seuraajaa. Italialaisissa luksusluokan sedaneissa sen yläpuolelle sijoittui vain Maserati Quattroporte."
"Uudessa viikkolehti Päivässä, joka yhdisti suomen- ja ruotsinkielisiä aktivistipiirejä ja vasemmistoliberaaleja, ilmestyivät Leinon kuuluisat kirjoitukset Aleksis Kivi ja Päivä (10.10.1907), Runebergin päivän vietosta sananen (13.2.1908) ja Hedelmättömyyden henki (1.12.1908). Niissä hän yritti löytää syitä kansalliseen eripuraisuuteen ja esitti oman ”kulttuurisuomalaisuuden” julistuksensa. Runebergin ja Snellmanin varaan rakennetun ohjelmasuomalaisuuden tilalle hän asetti Aleksis Kiveen ja Elias Lönnrotiin pohjautuvan syvemmän virran. Päivään kirjoittamissaan artikkeleissa Leino arvosteli muun muassa koulujen ”pappilakasvatusta” ja pääkaupungin sivistyneistön ”väsynyttä pessimismiä”. Runebergin päivän juhlinnassa hän näki ”rummunpäristävää humpuukia” ja ""yläluokan huvia""."
"Hans Sigmund Aufrichtig (5. syyskuuta 1869 Praha, Böömin kuningaskunta – 26. toukokuuta 1951 Helsinki) oli böömiläissyntyinen kapellimestari, kuoronjohtaja ja säveltäjä, joka vaikutti sittemmin Suomessa."
"Hänen ensimmäinen puolisonsa oli säveltäjä Armas Järnefelt, joka omisti vaimolleen useita sävellyksiä. Toinen puoliso oli säveltäjä Selim Palmgren, joka taas sovitti vaimolleen useita kansanlauluja."
"Ensimmäiset pataljoonat astuivat palvelukseen Algeriassa syksyllä 1831, ja legioonalaiset pantiin rakentamaan teitä ja kuivaamaan soita. Legioona valtasi Constantinen kaupungin vuonna 1837 ja 1840-luvun lopussa Ranskalla oli hallussaan koko Pohjois-Algeria. Voitolla oli myös hintansa, vuosina 1831–1835 noin 2 000 legioonalaista, eli noin joka kuudes, kuoli lavantautiin tai malariaan."
"Loput kortit jaetaan pelaajien kesken. Kukin pitää omia korttejaan piilossa. Jokainen heittää vuorollaan arpanoppaa ja pyrkii laudalla johonkin huoneeseen. Sinne päästyään hän saa kysyä haluamaansa epäiltyä, asetta ja sitä huonetta, jossa itse on. Esimerkiksi Punakulta, tikari ja kirjasto. Lähinnä vasemmalla istuva pelaaja katsoo onko hänellä jokin kysytyistä korteista. Jos on, niin hän näyttää sen kysyjälle muilta piilossa ja vuoro vaihtuu. Jos ei, niin kysymys siirtyy seuraavalle ja tarvittaessa sitä seuraavalle."
"Vuoden 2004 olympialaisiin osallistui ennätysmäärä maita, kun kaikkiaan 201 maan olympiakomiteat lähettivät joukkueen kisoihin. Uusina maina olympialaisissa nähtiin Kiribati ja Itä-Timor. Numero maan nimen perässä tarkoittaa maasta osallistuneiden urheilijoiden lukumäärää."
"Luis Alberto Suárez Díaz (s. 24. tammikuuta 1987 Salto, Uruguay) on uruguaylainen jalkapalloilija, joka pelaa hyökkääjänä tai oikeana laitalinkkinä Barcelonassa ja edustaa myös Uruguayn maajoukkuetta. Suárez tunnetaan lempinimellä El Pistolero (suom. revolverisankari)."
"Lehden perusti vasemmistolehdissä uransa aloittanut Sirkka-Liisa Lähteenoja yhdessä Lahden Kirjapaino Oy:n kanssa. Hän toimi lehden päätoimittajana ja eräässä vaiheessa myös kustantajana vuoteen 1974, jolloin päätoimittajaksi kutsuttiin suosittu tv-kasvo Teija Sopanen. Julkkispainotteinen Monalisa onnistui 1960-luvun kuluessa löytämän oman, joskin melko pienen lukijakuntansa lähinnä kaupunkilaisista työväestöön kuuluvista nuorista naisista. Rautatiekirjakaupan irtonumeromyynnissä Monalisa oli vuonna 1963 sijalla 53, mutta vuonna 1973 jo sijalla 12."
"Suolirock järjestetään talkoohengessä, eikä sen järjestäjillä ole tarkoitus kerätä itselleen voittoa. Pääasiallisesti tapahtumassa esiintyy aloittelevia sekä pieniä paikallisia yhtyeitä."
"Tikru eli Tiikeri (engl. Tigger) on kuvitteellinen hahmo A. A. Milnen kirjoittamissa Nalle Puh -satukirjoissa ja Disneyn Nalle Puh tarinoissa. Tikru on pehmolelutiikeri, joka voi pomppia hännässään olevalla vieterillä. Hän rakastaa pomppimista yli kaiken."
"Rinnenysämuura (Chamaeza meruloides) on Brasilian kotoperäinen varpuslintu. Se elää maan kaakkoisosassa Bahiassa, Minas Geraisissa, Espírito Santossa ja Santa Catarinan koillisosassa. Lajin holotyypin kuvaili Nicholas Aylward Vigors Brasiliasta 1825."
"Thungyai Naresuanin suojelualue on Länsi-Thaimaassa sijaitseva luonnonsuojelualue. Se sijaitsee Kanchanaburin ja Takin osavaltioiden alueella. Unesco hyväksyi Thungyai Naresuanin yhdessä Huai Kha Khaengin suojelualueen kanssa maailmanperintöluetteloon vuonna 1991. Alueiden kokonaispinta-ala on yli kuusituhatta neliökilometriä. Alue sisältää lähes kaikki alueella olevat metsätyypit. Alueella on huomattava määrä suuria nisäkkäitä, lintuja ja muista selkärankaisista. Luonnonsuojelualue perustettiin vuonna 1972."
"30. tammikuuta 2009 Tracedawn aloitti toisen täyspitkän studioalbuminsa rumpuäänitykset Seawolf studiolla, josta jatkoivat Studio Redhouselle muiden instrumenttien äänitysten merkeissä. Tuottajana toimii Stone- ja Suburban Tribe -yhtyeistä tuttu Janne Joutsenniemi. Albumi Ego Anthem julkaistiin syyskuussa 2009. Samaan aikaan yhtyeen kitaristi Jeremy Qvick erosi bändistä ja tilalle tuli Roni Seppänen."
"Kiti piti yllä suhdetta myös Mikko Suutariin, josta oli määrä tulla laulaja. Kiti tulee raskaaksi Mikolle, mutta ei halua synnyttää lasta, Mikko kuitenkin saa Kitin tajuamaan että lapsi on iloinen asia. Jonnan ex-miesystävä Harri Bergman kuitenkin ajaa Mikon päälle humaltuneena. Kun selviää että siskosten äiti Riitta Nuutinen onkin elossa, Kiti ei usko vaan on varma että joku esiintyy heidän äitinään, vaikka asia ei näin ole. Kiti vihaa äitiään."
"On hyvin tärkeää kuunnella kysymykset tarkasti ja kirjata ylös vastaukset. Niiden toistuva analyysi sekä omien kysymysten tarkka harkinta on oleellista ratkaisun keksimisessä. Saattaa hyvin kannattaa sisällyttää omaan kysymykseen jokin omassa kädessä oleva kortti, jolloin vastaajien on pakko näyttää halutun ryhmän kortti."
"Vuonna 2015 itävaltalaisista noin 59,9 % oli katolilaisia, jossa on laskua 13,7 prosenttiyksikköä vuodesta 2001. Muut tärkeät uskonnot ovat islam ja protestanttiset liikkeet. 1930 Itävallassa asui 100 000 juutalaista, nyt heitä on 10 000–20 000."
"Kooltaan kultavatsaviheltäjä on 16–18 cm. Kultavatsaviheltäjäkoiras on selästään ja siivistään väriltään vihreä. Pää on musta ja niskassa kulkee keltainen raita. Koiraan kurkku on valkoinen ja rinnan poikki kulkee leveähkö musta juova. Vatsastaan koiraskultavatsaviheltäjä on kirkkaan keltainen. Naaras on selästään harmahtavan ruskea ja vatsastaan vaalea. Nuoret linnut muistuttavat naarasta, mutta niiden siivissä on myös punaruskeaa väriä. Naaraskultavatsaviheltäjä muistuttaa ulkonäöltään punakurkkuviheltäjä- (Pachycephala inornata) ja lyijyselkäviheltäjänaaraita (Pachycephala rufiventris)."
"Sisällissodan sytyttyä Roomassa Pompeiuksen ja Caesarin välille vuonna 49 eaa. Burebista tuki Pompeiusta. Caesar kuitenkin voitti sodan ja suunnitteli sotaretkeä Daakiaan. Caesar kuitenkin murhattiin 15. huhtikuuta 44 eaa. ja pian myös Burebista koki saman kohtalon. Hänen valtakuntansa jakautui neljään tai viiteen osaan, eivätkä daakialaiset saaneet enää vastaavaa johtajaa yli sataan vuoteen, ennen kuin Decebalus nousi valtaistuimelle ensimmäisen vuosisadan lopulla."
"EV Landshut on vuonna 2002 perustettu saksalainen jääkiekkojoukkue Landshutin kaupungista. Joukkue pelaa maan toiseksi korkeimmalla sarjatasolla DEL 2:ssa. Erikoista on, että koko olemmassa olo aikansa aikana joukkue on aina pääsyt playoff vaiheessa vähintään puolivälieriin asti. 2. Bundesligan joukkue on voittanut kertaalleen kaudella 2011-2012."
"Tavallisia tietokantaohjelmistoja Linuxille ovat muun muassa Oracle, IBM DB2, PostgreSQL, MySQL ja MariaDB. Lisäksi on suurille datamäärille suunnattuja ratkaisuja kuten Apache Hadoop ja Google File System."
"Leinon 1900-luvun alkuvuosien luomiskautta innoitti rakkaus kielenkääntäjä Freya Schoultziin, jonka kanssa hän avioitui vuonna 1905. Avioliitosta syntyi tytär Eya Helka. Kokoelmassaan Talviyö (1905) Leino julkaisi rakastetulleen omistamansa kesäisen yön mystiikkaa säteilevän kuuluisan runon Nocturnen. Pitkän Pariisiin ja Berliiniin suuntautuneen yhteisen ulkomaanmatkan jälkeen pariskunnan välit alkoivat viilentyä. Vuonna 1908 Leino muutti pois yhteisestä kodista Länsi Rannassa (nyk. Eteläranta 12). Samoihin aikoihin alkoi vahvistua Leinon suhde ja hengenheimolaisuus kirjailijaystävä L. Onervaan."
Burebista nousi kuninkaaksi vuonna 82 eaa. ylipappinsa Deceneuksen avustuksella. Tämän jälkeen hän siirsi valtakuntansa pääkaupungin Popeștista Etelä-Karpaateille. Hän myös rakennutti lukuisia linnoituksia turvaamaan Daakian rajoja.
"Vuonna 2012 Enkelnotko osallistui Nelosen Talent Suomi -kilpailuun. Hän selviytyi finaaliin, mutta keskeytti kilpailun työkiireiden takia. Enkelnotkolla on ollut myös pieni rooli Salatut elämät -televisiosarjassa. Enkelnotko lauloi Tanssiteatteri Erin Zirkkeli-teoksessa, jonka ensi-ilta oli tammikuussa 2015."
"Kun siskoksille selviää, ettei heidän äitinsä, Riitta Nuutinen olekaan kuollut, kuten oli luultu, Outin elämä oli kaatua siihen paikkaan. Riitta lähentyy kymmeniä vuosia sitten hylkäämiään lapsia, jotka ottavat hänet vastaan hieman viileähkösti. Riitta kertoo palanneensa tyttäriensä elämään, koska halusi heidän tietää Riitan omaavan perinnöllisen rintasyövän."
"Fukuokan tunnetuin halkeama on juuri Kegon halkeama, joka kulkee koillisesta kaakkoon suurin piirtein Nishitetsun Ōmutan linjan suuntaisesti. Aikaisemmin halkeaman arvioitiin olevan vain 22 kilometriä pitkä, mutta nykyään sen pituudeksi arvioidaan noin 40 kilometriä. Halkeaman uskotaan tuottavan magnitudin 7 järistyksen joka 15 000. vuosi. Jos järistyksen keskipiste olisi 10 kilometrin syvyydessä, tarkoittaisi tämä pinnalla noin magnitudin heikko 6 järistystä Fukuokan keskustassa, kuten 20. maaliskuuta 2005. Ennen järistystä todennäköisyyden maanjäristykselle tunnetulla Kegon halkeaman pätkällä 30 vuoden sisällä oli laskettu olevan 0,4 %. 20. maaliskuuta 2005 jälkeen tätä todennäköisyyttä on nostettu toistuvasti."
"Talvisessa päälajissaan jääpallossa HPK nousi sotien jälkeen vuonna 1946 suomensarjasta mestaruussarjaan. Samoihin aikoihin seura aloitteli myös jääkiekkotoimintaansa. Vuoden 1947 jääpallon SM-sarjassa HPK jäi lohkonsa viimeiseksi ja putosi sarjasta. Kausi jäi lopulta ainoaksi HPK:n jääpallon SM-sarjakaudeksi, ja seura pelasi jääpallohistoriansa seuraavat vuodet alemmilla sarjatasoilla. HPK:n jääpallomenestys oli kuitenkin hyvin heikkoa, mikä johti omalta osaltaan siihen että seura lopetti jääpallotoiminnan 1950-luvun puolivälissä ja talviseksi päälajiksi valikoitui jääkiekko. Lisäksi jääkiekon suosio pallokerholaisten keskuudessa oli nousussa, vuonna 1948 HPK nousi maakuntasarjasta suomensarjaan ja heti seuraavana kautena vuonna 1949 se nousi suomensarjasta SM-sarjaan. HPK:n nousu tarkoitti sitä että seuraavalla kaudella 1949–1950 SM-sarjassa pelasi kaksi hämeenlinnalaisjoukkuetta."
"Hauserin vanhemmat ovat Cassie Warner ja Wings Hauser. Hänellä on kolme sisarusta: Tao, Vanessa ja Jesse. Hauser on naimisissa Cynthia Danielin kanssa ja heillä on kaksi poikaa, Ryland (s. 2004) ja Cole (s. 2008)."
"Kublai lähetti jälleen uuden lähetystön vuonna 1279. Tuohon aikaan Hōjō Tokimune Hōjō-klaanista oli kahdeksantena sijaishallitsijana. Hän ei ainoastaan torjunut tarjousta, vaan katkaisi viiden mongolilähettilään kaulat kutsuttuaan heidät ensin Kamakuraan. Raivostunut Kublai päätti tehdä uuden hyökkäyksen Fukuokan prefektuuriin vuonna 1281, vaatien sotilaita 140 000 ja laivoja 4 000. Kuitenkin vain 1 170 laivaa saatiin koko armeijalle. Japanilaisia sotilaita oli vain 40 000, eikä heillä ollut mitään mahdollisuuksia mongolien armeijaa vastaan. Kublain hyökkäys pääsikin Dazaifuun asti, noin 15 kilometriä Fukuokasta etelään. Kuitenkin onnella oli sormensa pelissä – saarelle iski uusi taifuuni, joka upotti suurimman osan mongolien laivastosta ja antoi ratkaisevan iskun mongolien joukoille."
Manninen palveli sisällissodan jälkeen Lapin I rajavartiopataljoonan ja Lapin ryhmän II pataljoonan 4. ja 9. komppanian päällikkönä. Hän hoiti myös satunnaisesti pataljoonan. komentajan tehtäviä. Armeijasta hän erosi 28. joulukuuta 1918 vain liittyäkseen Viron vapaussotaan lähteviin joukkoihin.
"Leinon tuotantoon on suhtauduttu aina hyvin kaksijakoisesti sekä akateemisessa maailmassa että muiden kirjailijoiden keskuudessa. Lahjakas mutta monisärmäinen persoonallisuus herätti aikalaisissa monenlaisia tunteita. Erityisesti 1920-luvun kirjailijapolvi otti Leinon tuotantoon etäisyyttä, vaikka moni oli ihaillut häntä nuorempana. Myös toisen maailmansodan jälkeen uransa aloittaneet modernistit näkivät Leinon oman tuotantonsa vastakohtana. Kirjailijakollegoiden väheksyntä on vaikuttanut moniin tutkijoihin, ja Leinoa on tutkittu suhteellisen vähän, verrattuna siihen että hän sai kuitenkin lukuisia valtionpalkintoja, huomionosoituksia ja lopulta taiteilijaeläkkeen."
"New Yorkin taistelun jälkeen, Tony Stark ja hallitus muodostavat Yhdysvaltain vahingonhallintaosaston, joka saa yksinoikeuden kerätä talteen kaiken jälkeen jääneen Chitaurien teknologian. Tämä kuitenkin ajaa Adrian Toomesin oman yhtiön konkurssiin, jolloin hän ja hänen alaisensa päättävät käyttää jo valmiiksi keräämäänsä teknologiaa rikollisiin tarkoituksiin. Vuosia myöhemmin, Kostajien sisällissodan päätyttyä, Peter Parker palaa takaisin New Yorkiin ja ilmaisee halunsa liittyä Kostajiin vakituisesti, mutta Starkin mielestä hän ei ole vielä valmis."
Ei-relativistisia kvanttikenttäteorioita käytetään esimerkiksi tiiviin aineen fysiikassa suprajohtavuuden BCS-teoriassa. Relativistisia kvanttikenttäteorioita taas käytetään hiukkasfysiikan standardimallissa.
PCLinuxOS on Bill Reynoldsin vuonna 2003 aloittama projekti. Reynolds tunnettiin aiemmin hänen Mandrake Linuxiin tekemistään päivityksistä ja lisäpaketeista.
"Kansanrunous käsittää kansan kiteytyneen sanallisen perinteen. Kansanrunot jakautuvat neljään päälajiin: kertoma- eli eeppiseen runouteen (kertomarunot, sadut, tarinat), tunnelma- eli lyyrilliseen runouteen (laulurunot (kuten häälaulu), itkuvirret), opetus- ja mieterunouteen (sananlaskut ja arvoitukset), sekä henki- ja taika-maailmaa kuvaavaan (jumalaistarut, loitsut, taiat), sitä paitsi lasten lorut ja leikkiluvut ym. Kansanrunouteen laajemimassa merkityksessä luetaan myös esimerkiksi kansansävelmät, -leikit, -tavat ja -perinteet."
"Eino Leino kuului sanomalehti Päivälehden ympärille muodostuneeseen radikaaliliberalistiseen Nuoren Suomen kulttuuripiiriin. Kulttuuripoliittisiin väittelyihin hän osallistui aktiivisesti paitsi Päivälehden ja sen seuraajan Helsingin Sanomien palstoilla myös veljensä Kasimir Leinon kanssa julkaisemassaan Nykyajassa, viikkolehti Päivässä sekä L. Onervan kanssa toimittamassaan Sunnuntaissa."
"Elokuva alkaa nykypäivän San Franciscosta, jossa reportteri Daniel Malloy (Christian Slater) haastattelee Louis-nimistä (Brad Pitt) miestä, joka väittää olevansa vampyyri. Malloy vakuuttuu Louisin vampyyriudesta ja suostuu haastatteluun."
"Sisällissodan tapahtumia Leino kuvasi myös romaanissa Punainen sankari (1919) ja eeppisessä runoelmassa Vanha pappi (1921). Punaisessa sankarissa päähenkilö, sosialisteihin lukeutuva tuomari, surmaa itsekunnioituksen säilyttääkseen raakalaismaisen punapäällikön, mutta joutuu maksamaan siitä hengellään punaisten teloituskomppanian edessä. Vanhassa papissa Leino maalaa lavean kuvan hämäläisestä pappilayhteisöstä, joka joutuu punaisten ”kadun rääsyläisten” ja ”esikaupunkien eläinkansan” piinaamaksi. Valkoisten sankariensa ”itseuhria” hän kuvasi runoelmassaan runebergiläiseen tyyliin voimakkaasti ihannoiden. Myös runokokoelma ”Vapauden kirja” (1918), johon Leino kokosi poliittis-valtiollisia runojaan kahdelta vuosikymmeneltä, heijasteli sisällissodan synnyttämiä ristiriitaisia tuntemuksia. Aikalaiskriitikko Huugo Jalkaselle se oli kuin ”noitarumpu”, josta tulevat sukupolvet saavat välittömän kuvan esi-isiensä kohtaloista ja heidän järkyttävistä kokemuksistaan."
"Amerikkalaisrahoitteinen Veriveljet on kuvattu väri- ja laajakangastekniikalla Rooman Cinecittàssa. Ulkokuvissa nähdään Grotte Di Salonen luolat, Monte Gelaton vesiputoukset, Tolfan laakso, Gaetan kalliot ja Terracinan merenranta. Ohjaajaksi palkattiin Hollywoodissa työskennellyt Curtis Bernhardt ja pääosiin Disney-yhtiön Zorroa näytellyt Guy Williams sekä Northwest Passage -sarjasta tunnettu Don Burnett. Muu näyttelijäkunta ja tuotantoryhmä koostui etupäässä italialaisista. Eräät lähteet mainitsevat italiankielisen version ohjaajaksi Alberto Cardonen, mutta todennäköisesti hän työskenteli vain Bernhardtin apuohjaajana."
"Helsinkiin olympiatuli saapui Tukholmasta 2. heinäkuuta 2004 iltapäivällä. Rautatientorilta alkoi 120 viestinviejän 51,5 kilometrin taival, jonka osuudet olivat noin 400 metriä. Suurin osa kantajista oli tavallisia kansalaisia. Mukana oli myös joukko tunnettuja suomalaisia. Soihtuviestin aloitti nelinkertainen olympiavoittaja Lasse Viren. Pitkänsillan yli soihdun kantoi viestin vanhin kantaja Teuvo Paakkari, joka oli kantanut soihtua samalla osuudella jo vuonna 1952. Maratonmestari Veikko Karvonen toi olympiatulen Idols-tähti Antti Tuiskulle, joka kantoi soihtua Sibelius-monumentin luona. Senaatintorilla soihtua kantoi melonnan kaksinkertainen olympiavoittaja Yrjö Hietanen. Mannerheimintien eteläosalla soihtua veivät muiden muassa entinen ministeri Elisabeth Rehn, koomikko Krisse Salminen ja keihäänheiton maailmanmestari Kimmo Kinnunen. Linnanmäelle soidun kantoi kolminkertainen hiihdon olympiavittaja Marja-Liisa Kirvesniemi. Muita tunnettuja viestinviejiä olivat näyttelijä Risto Kaskilahti, jääkiekkomestari Jari Kurri, nyrkkeilyn olympiamitalisti Arto Nilsson."
"Tekijän runotaituruus on häikäissyt meitä jo pitkälti toista sataa vuotta. Runojen ansaittu suosio on estänyt meitä kurottamasta ajatuksella ja ymmärryksellä mittavaan draamatuotantoon. Seuraa ajatusleikki. Jos tämä sälli, Lönnbohmin Armas, ei olisi kirjoittanut runon runoa, vaan nämä 25 näytelmää, niin johan tunnustettaisiin hänen huikea merkityksensä kotimaisena, etevänä, edistyksellisenä ja jäljittelemättömänä näytelmäkirjailijana.»(Teatteriohjaaja Juha Hurme teoksessaan ""Nyljetyt ajatukset"" 2014, s. 137)"
"Toinen sukupolvi (noin 1976–1983) toi pelikonsoleihin mikroprosessorit, jotka mahdollistivat pelin vaihtamisen ROM-pelimoduulia vaihtamalla. Tietokonetekniikka mahdollisti myös aiempaa huomattavasti monipuolisemmat pelit ja jopa suosittujen kolikkopelien uudelleensovittamisen kotikonsoleille. Toisen sukupolven laitteissa on yleensä 8-bittinen prosessori, parisataa tavua keskusmuistia sekä värillinen grafiikka."
"Vaikka kauppa on ollut toimialalla laskussa, Levykauppa Äx on onnistunut myymään hyvin ja perustanut uusia myymälöitä. Myynnin kasvu on ollut yli 10 prosenttia vuodessa, ja vinyylilevyjen myynti on kasvanut erityisen nopeasti. Toisaalta yritys teki kesäkuussa 2013 päättyneellä tilikaudella ensi kertaa tappiollisen tuloksen."
"Sungun pogostaan kuuluneet Foimoguban (”na Hoimove gube”) kylät esiintyvät ensimmäisen kerran vuoden 1496 verokirjassa. Foimoguban kappelikirkko mainitaan vuonna 1647. Novgorodilainen kauppias Semjon Gavrilov perusti vuonna 1670 Foimoguban Spirovkan kylään kuparisulaton, joka jouduttiin sulkemaan jo vuonna 1674 raaka-aineen ehtymisen takia. Myöhemmin sulatto siirtyi tanskalaiselle Heinrich Butenant von Rosenbuschille, joka rakensi Foimogubaan suo- ja järvimalmia käyttäneen rautatehtaan. Sen toiminta päättyi 1700-luvun alussa."
"Kolmioka (Gleditsia triacanthos) on hernekasvien heimoon kuuluva puu, joka kasvaa luontaisena Itä-Yhdysvaltojen sisäosissa. Lajia viljellään koristepuuna Euroopassa, erityisen runsaasti Välimeren maissa. Suomessa se menestyy vain eteläosissa, kasvuvyöhykkeillä 1–2. Kolmioka kukkii vaatimattomin, mutta voimakastuoksuisin vihrein kukin."
XXVIII olympiadin kisat (13.–29. elokuuta 2004) järjestettiin Ateenassa Kreikassa. Näin kisat palasivat 108 vuoden tauon jälkeen nykyaikaisten olympialaisten syntypaikkaan Ateenaan ja samalla antiikin aikaisten Olympian kisojen kotimaahan Kreikkaan. Olympialaisiin osallistui 10 625 urheilijaa edustaen 201 olympiakomiteaa. Mitaleita jaettiin 301 kilpailussa yhteensä 28 eri urheilulajissa.
"Manninen liittyi vapaaehtoisena Saksassa sotilaskoulutusta antavan jääkäripataljoona 27:n 2. komppaniaan 11. joulukuuta 1915. Mutta pian hänen pataljoonaan liittymisensä jälkeen hänet komennettiin vuoden 1916 alussa räjäytyskursseille Berliiniin, josta hänet koulutuksen saatuaan komennettiin värväys- ja etappi-tehtäviin Ruotsiin ja Suomeen. Aluksi hän toimi värvärinä Pohjois-Suomessa ja myöhemmin etappimiehenä Merenkurkun etapilla. Takaisin Saksaan Manninen matkusti marraskuun alussa vuonna 1916. Saksaan palattuaan hänet komennettiin Saksan Meriesikunnan käyttöön. Meriesikunnasta hänet siirrettiin 17. elokuuta 1917 pataljoonan täydennysjoukkoon, josta hänet siirrettiin edelleen 26. syyskuuta 1917 alkaen pataljoonan haupitsipatteriin."
"Kahdeksas eli tämänhetkinen sukupolvi alkoi vuodesta 2012. Kahdeksannen sukupolven aloitti Nintendo omalla Wii U -konsolillaan joka tuli markkinoille marraskuussa 2012. Se on Nintendon ensimmäinen konsoli, joka käyttää HD-tekniikkaa ja siinä on erikoinen ohjain, joka näyttää käsikonsolin ja tabletin risteytykseltä. Helmikuussa 2013 Sonyn järjestämässä tiedotustilaisuudessa paljastettiin muutamia yksityiskohtia myöhemmin samana vuonna ilmestyvän PlayStation 4 -konsolin ominaisuuksista. Nintendo julkaisi uuden Nintendo Switch konsolinsa maailmanlaajuisesti maaliskuussa 2017."
"Yhdistys perustettiin vuonna 1994 nimellä Vapaan Suomen Liitto (VSL), ja se merkittiin puoluerekisteriin marraskuussa 1994. Keväällä 1995 VSL:ssä on arvioitu olleen noin 1 000 jäsentä."
"Aluksen miehistö upotti aluksensa 18. syyskuuta 1939 estääkseen sen joutumisen Neuvostoliiton haltuun. Neuvostoliitto nostatti aluksen, ja se liitettiin Neuvostolaivastoon 1941 nimellä Vitebsk. Alus tuhottiin 1941 räjäyttämällä Saksan aloitettua hyökkäyksensä itään."
"Ukonpalkoa tavataan Keski- ja Itä-Euroopassa, sekä muutamissa paikoissa Pohjois-Amerikassa. Se on levinnyt rikkaruohona ihmisen mukana alkuperäisiltä kasvupaikoiltaan Kaakkois-Euroopasta."