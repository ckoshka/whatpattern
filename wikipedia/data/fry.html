"Fuotbalferiening Dronryp is in fuotbalklup út de sneinske fjirde klasse en waard oprjochte op 23 july 1947. De wedstriden fan de jongerein, dy't tegearre spylje mei de jongerein fan Foarút út Menaam as SJO Dronryp/Foarút, wurde sawol ôfwurke op De Ring oan 'e Welderingsstrjitte yn Dronryp as op sportkompleks Skatzenburch tusken Dronryp en Menaam. De wat âlderen spylje lykwols sûnt 1973 al harren wedstriden op Skatzenburch, mei't der yn it doarp net genôch plak is."
Yn in grot yn de berch Syllene waard Maja troch de god Seus swier makke en mem fan Hermes. Dat ferhaal is ús bekend wurden yn de Homeryske Hymne oan Hermes.
"Wis-In is it bûnsblêd fan de KNKB. Yn 2016 is de namme feroare yn Keats! It blêd ferskynt alve kear jiers. Yn it blêd wurdt foarútsjoen nei kommende keatspartijen en weromsjoen op partijen dy't west hawwe. Fierder fraachpetearen mei keats(t)ers, meidielings fan de KNKB en útspraken fan de strafkommisje. Under oare de Fryske skriuwer Pieter Breuker skriuwt ferhalen yn Wis-In."
Nei't er werom kaam fan de Moannemissy waard er manysk-depressyf. Fyftjin jier lang wie er ek alkoholist. Hy waard better nei't er profesjonele help socht hie en er foar de tredde kea boaske wie. Yn 2007 joech er oan it tydskrift Time dat er koart lyn in facelift dien litten hie.
"In protte minsken yn Nederlân sparje de punten fan DE, dy't útknipt wurde moatte fan de pakken kofje en dy't ek op pakjes tee en potten oploskofje sitte (moccona). De punten kinne ynwiksele wurde tsjin artikels yn spesjale winkels, faak mei bybeteljen."
"Boarchtocht is de sitewaasje yn it strafrjocht wêrby't in fertochte fan in strafber feit, yn ôfwachting fan 'e behanneling fan syn strafsaak troch de rjochter, frijlitten wurdt út foararrest op betingst fan it ôfjaan fan in ûnderpân yn 'e foarm fan in jildbedrach, de saneamd boarchsom. Men sprekt yn sa'n gefal fan 'frijlitting op boarchtocht'. It idee efter it ôfjaan fan in ûnderpân is dat de fertochte net útnaaie sil om oan berjochting te ûntkommen, want dan wurdt foargoed beslachlein op it ôfjûne jild. Yn Nederlân is frijlitting op boarchtocht sûnt 1926 mooglik, en is it regele ûnder kêst 80 fan it Wetboek fan Straffoardering."
"Malaysia Airlines (MAS; Maleisk: Sistem Penerbangan Malaysia) is in grutte Maleizyske loftfeartmaatskippij dy't operearret fanôf de ynternasjonale lofthaven fan Kuala Lumpur, mei sekundêre fêstigings op 'e ynternasjonale lofthavens fan Kota Kinabalu (yn Sabah) en Kuching (yn Sarawak), beide op it eilân Borneo. Malaysia Airlines is de nasjonale loftfeartmaatskippij fan Maleizje en in lid fan 'e Oneworld-loftfeartalliânsje."
De parij neamde harsels in beweging en woe har sa ûnderskiede fan konfinsjonele partijen en -persoanen dy't de ferpyldering neistribben en stâl jûn hiene. It taheakjen fan 'yn Nederlân' makke dúdlik dat de NSB in Nederlânske wjuk fan de ynternasjonale fasistyske beweging wêze woe.
"Hillary begûn mei klimmen as tsiener yn de Nij-Seelânske Alpen. Nei in koarte karriêre as bijker die hy yn 1951 mei oan in mislearre ekspedysje nei de Mount Everest. Twa jier letter berikte hy as lid fan een Britse ekspedysje ûnder lieding fan John Hunt de top fan Everest; dit makke him op slach ferneamd. Nei noch itselde jier ta ridder slein te wêzen, kaam hy yn 1956, '60, '61, '63, '64 en 1965 werom nei de Himalaya."
De Nasjonaal-Sosjalistyske Beweging yn Nederlân (ôfkoarte NSB) wie in Nederlânske politike partij dy't fan 1931 oant 1945 bestien hat. De NSB wie in partij op nasjonaalsosjalistyske grûnslach en fungearre yn de Twadde Wrâldkriich as kollaboraasjepartij.
"Marija Gimbutas, Shan Winn, Daniel Shimabuku, 1989. ""Achilleion: a Neolithic settlement in Thessaly, Greece, 6400-5600 B.C."" Los Angeles: Institute of Archaeology, University of California, Los Angeles. Monumenta archaeologica 14."
Dêrby moat oantekene wurde dat it nivo fan 'e funksje fan in sekretaresse ferbûn is mei de funksje fan har baas. Dus de sekretaresse fan in minister hat in hegere funksje as de sekretaresse fan 'e direkteur fan in middelgrut bedriuw.
"De oantsjutting pomp betsjutte fan oarsprong wetterke, plasse, dobbe en is yn dy betsjutting oergien nei dûker en nei de fertikale wetterpomp."
"Fan de bevolking is 16,9% âlder as 65 jier. De wurkleazens is 2,7% fan de beropsbefolking (folkstelling 2001). De befolking bestie yn 2009 út 87,7 % blanken, 3,9 % Aziaten, 4,4 % swarten en 0,8 % Sinesen.."
"De Sulveren Harpe (Nederlânsk: Zilveren Harp) wie in Nederlânske priis dy't fan 1969 oant 2012 op jierlikse basis útrikt waard oan nije artysten yn 'e Nederlânske muzykyndustry. It wie bedoeld as in oanfiteringspriis foar oanstoarmjend talint, en wie ferbûn mei de Gouden Harpe, dat in oeuvrepriis wie. De tawizing en útrikking fan beide prizen wie yn 'e hannen fan Buma Cultuur, in dochterorganisaasje fan 'e Buma/Stemra. De winners waarden oer it algemien oan 'e ein fan it oangeande jier útornearre, wêrnei't de útrikkingsseremoanje yn febrewaris fan it jier dêrop holden waard."
"Njonken in permaninte hoale hawwe folwoeksen Sibearyske wezelingen ferskate tydlike ûnderkommens dy't kilometers útinoar lizze kinne. Se binne net tier oangeande hokfoar plakken oft se as nêst brûke; hoalen kinne yn omfallene beamstammen sitte, ûnder beamwoartels, yn rotsspjalten of yn fertize strewelleguod. Ek brûke se wol hoalen fan oare bisten, dy't se dan fergrutsje. De sintrale nêstromte wurdt beklaaid mei fûgelfearren en kjifdierehier."
"Hy wie jierrenlang bestjoerslid fan alderlei ferienings en ynstânsjes. Foar de keatsferiening 'Jan Reitsma' wie er in wolbesprake bestjoerder. Boppedat wie er skiedsrjochter by it bûn en hie dy funksje fyftjin jier (1919 - 1933) by de PC. Elke moarn fan de PC-dei mocht er mei de foarsitter yn de koets de tradisjonele rit troch Frjentsjer meitsje. Syn optreden as skiedsrechter wie beskieden, mei kennis fan saken en rjochtfeardigens. Dat lêste makke er net allinnich freonen mei, want op de PC fan 1924 kamen twa spilers te let en it partoer waard fan dielname útsluten. De oare keatsers wienen it hjir net mei iens en drigen mei in staking. De PC-kommisje besluet de beide útsluten spilers yn'e mjitte te kommen en dêrnei koe de wedstryd begjinne. Beide spilers waarden wol foar de rest fan it seizoen, sawat seis wike, útsletten en troch solidariteit fan de oare spilers waarden gjin wedstriden mear op it heechste nivo holden. Yn 1925 koe der wer gewoan keatst wurde."
"E-mail dêr't de ûntfanger net folle wearde oan taskriuwt wurdt junkmail neamd. In foarm fan junkmail is spam, e-mail dy't sûnder te freegjen oan in grut tal ûntfangers ferstjoerd wurdt. In e-zine is in tydskrift dat fia e-mail ferstjoerd wurdt. In fariant dêrop is it e-nijsbrief."
"Resint is der noch in grutte sindingsynspanning dien ûnder it patriargaat fan Petrus VII (1997-2004), dy't net wurch koe yn syn iver by it fersprieden fan 'e Grykske foarm fan 'e eastersk-otterdoksy troch de Arabyske lannen fan Noard-Afrika en oer de rest fan it kontinint. Dêr kaam lykwols in ein oan doe't er op 11 septimber 2004, yn 'e mande mei biskop Nektarios fan Madagaskar en ferskate oare geastliken, omkaam by in helikopterûngemak boppe de Egeyske See. De hjoeddeiske Gryksk-otterdokse patriarch fan Aleksandrië is Petrus VII syn opfolger, Teodoarus II."
sûnder datum - De Peloponnezyske Oarloch brekt út tusken de Grykske stêdsteaten Atene en Sparta en harren respektivelike bûnsgenoaten. Dizze oarloch sil oanhâlde oant 404 f.Kr.
"It Keatsmuseum 'Cammingha of Sjaerdema' is in museum oan de Foarstrjitte yn Frjentsjer. It is iepene yn 1972, dat it âldste sportmuseum yn Nederlân. Sûnt 1995 sit it museum boppe de eardere Friesland Bank (no in bakkerij) op de boppeferdjipping fan it Camminghahûs. It wurdt beheard troch de KNKB, it Keninklike Nederlânske Keatsbûn."
"De langhalige bebouwing hie te krijen mei de kavelferdieling fan noard nei súd. Alle grûn wie eigendom fan de kleasters. De opset fan de ferdieling wie dat elke ""boer"" likense kânsen krige: in diel fan it heechfean, in diel fan yn kultuer brochte (of noch yn kultuer te bringen) grûn en in útgong fia de heidegebieten nei greiden oan it Alddjip. Mear as hûndert jier letter ûnstie yn it heechfeangebiet noard fan it doarp bewenning troch it graven fan de feart fanút Drachten troch de feanôfgraving. Sa ûntstie yn dit gebiet in nij part fan Oerterp, dat rom in jier letter al mear ynwenners, (yn it earstoan benammen feanarbeiders, skippers en handelers), telde as de âlde boerestreek fan it doarp."
"Hy wurke mei oan iepenloftspullen yn Burgum, spile Thomas yn ""Een bruid in de morgen"", fan Hugo Claus by de destiidske Fryske Toanielstifting. Nei de toanielskoalle yn Arnhim siet er twa jier by Teater Wim Zomer."
"Nêstbliuwers komme by fûgels oer it algemien keal en blyn te wrâld en binne foar har oerlibjen folslein ôfhinklik fan 'e âlden, wylst nêstflechters by de berte sjen kinne en al in laach dûns hawwe dy't har sawol waarm hâldt as kamûflearret. Ek kinne se suver daliks al rinne, wêrby't se nei alles pikke dat se foar de snaffel krije om út te finen oft it ytber is. Nêstflechters bliuwe, nei't se út it aai krûpt binne, inkeld langernôch yn it nêst om har dûns drûgje te litten. Dêrnei geane se der yn it selskip fan harren bruorren en susters en ien of beide âlderfûgels op út."
"Nei alle gedachten wurdt it bekendste ferskil tusken it Wâldfrysk en it Klaaifrysk foarme troch de wurden ""my"", ""dy"", ""hy"", ""sy"", ""wy"" en ""by"", dy't yn it Wâldfrysk útsprutsen wurde mei in [i], en dus rime op ""bry"" (de Frânske tsiis). Yn it Klaaifrysk wurde dizze wurden lykwols útsprutsen mei in [ɛi̭], en rime se op ""brij"". Fierders bestiet der in hast like bekend ferskil yn 'e útspraak fan 'e twaklanken ""ei"", ""ai"" en ""aai"". Dy wurde yn it Wâldfrysk krekt sa útsprutsen as yn it Nederlânsk, nammentlik as [ɛi̭], [ai̭], resp. [a:i̭]. Yn it Klaaifrysk, lykwols, wurdt de ""ai"" útsprutsen as koarte [ɔi̭], lykas yn it Dútske Leute, wylst sawol de ""ei"" as de ""aai"" reälisearre wurdt as de langere fariant [ɔ:i̭], dy't men yn it Frysk skriuwe kinne soe as ""ôi"". Mei oare wurden, yn it Wâldfrysk heart men yn 'e útspraak gjin ferskil tusken ""ei"" en ""ij"", wylst men yn it Klaaifrysk yn 'e útspraak gjin ferskil heart tusken ""ei"" en ""aai""."
"Yn de 17e iuw waard Phaesmastate, deun njonken Ald Meckemastate lizzend, in ""gewoane"" pleats. Yn 1664 waard it noch as aadlike state oanjûn, yn 1718 as pleats binnen romme singels. Yn 1729 wurdt it goed noch fermelden as eene deftige plaats of sathe lands, groot 40 pdm., gelegen in Phaesma-bosch buiten Kollum. It wie dus in pleats wurden, mar wól mei in seker grandeur en blykber noch mei it park fan de state der omhinne."
"De ûntwikkelingen op de Noardsee begûnen letter pas, mei troch de swierdere waarsomstannichheden. Yn 1958 waard it UNCLOS I ferdrach (tsjintwurdich ûnderdiel fan it VN Zeerjochtferdrach) ôfsluten. Yn 1964 gie it yn wurking, sadat it kontinintaal plat fan de Noardsee ferdield waard tusken de oanswettende lannen, wêrby’t it Nederlânske diel sa’n 57.000 km² besloech (wylst Nederlân sels 41.528 km² bedraacht). Op 29 maaie 1959 waard yn Kolham de Slochterske gasbel ûntdekt, wêrmei’t it fermoeden opkaam dat ek yn de Noardsee ierdgas te finen wêze moast. Op 17 septimber 1965 boarre it hefeilân Sea Gem gas oan yn de BP-konsesje. Yn itselde jier boude Grootint in jacket dat troch de kombinaasje Brown and Root-Heerema ynstallearre waard mei it kraanskip Global Adventure, net sûnder problemen."
"Heymans wie lid fan de Keninklike Nederlânske Akademy fan Wittenskippen (KNAW) te Amsterdam oant novimber 1919, doe't hy út protest fanwege de yn syn eagen net neutrale hâlding fan de Akademy syn lidmaatskip opsei."
"Yn 1918 en 1919 yntrodusearre Rankin wetjouwing foar it krijen fan steats- en federale fûnsen foar kliniken, ûnderrjocht fan froedfroulju en programmas foar kraamfersoarchster mei as ynset it werombringen fan de bernestjerte yn de Feriene Steaten. Wylst se yn tsjinst wie fan de “National Consumer League” makke Rankin aksje foar de wetjouwing op it mêd fan sûnenssoarch foar memmen en bern en om dizze better te garandearje. As lobbyist krewearre Rankin foar it ynfieren fan in wet (de Sheppard-Towner Act) dy’t de útjeften foar de soarch fan mem en bern regele, itjinge de earste federale wet wie foar maatskiplik wurk, spesjaal foar froulju en bern. It effekt fan de útjeften wie dat it stjertesifer fan memmen en poppen yn ‘e rin fan de befalling en dêrnei in stik leger waard. De wetjouwing gie earst yn 1921 yn en waard acht jier letter alwer ynlutsen."
"Fan resinter datum binne de grutte projekten, lykas de bou fan de haven fan Jubail, it opspuitsjen fan Chek Lap Kok foar Hong Kong International Airport, opspuitingen yn Singapore en yn Dûbai de Palmeilannen en The World."
"Yn 534 foel Majorka yn 'e hannen fan it Byzantynske Ryk, en neitiid waard it lange tiid regearre as ûnderdiel fan 'e Byzantynske provinsje Sardynje. It wie yn dy tiid dat it kristendom foar it earst de dominante godstsjinst op it eilân waard. Fan 707 ôf hie Majorka geregeldwei te lijen ûnder oanfallen fan islamityske Arabyske en Berberske riken út 'e Magreb. Yn 902 waarden de Baleären ferovere troch it Arabyske emiraat fan Kordoba, op it fêstelân fan it Ibearysk Skiereilân. Dat late ta in nij tiidrek fan grutte ekonomyske bloei, dy't benammen basearre wie op 'e hannel en de yrrigaasjelânbou. Nei't Kordoba as steat yn 1015 útinoarfallen wie, kaam Majorka earst by Dénia te hearren, en fanôf 1087 wie it in selsstannich islamitysk steatsje. Yn 1114 waard it lykwols ferovere troch in alliëarre troepemacht fan Ramon Berenguer III, greve fan Barseloana en de Italjaanske stêdsteat Pisa, wêrby't Palma de Mallorca acht moanne lang belegere waard ear't it him oerjoech. De ferovering wie lykwols fan koarte doer, mei't de oerwinners har troch swierrichheden op it fêstelân weromlûke moasten. Majorka waard doe oant 1176 regearre troch de Almoraviden út Noard-Afrika, en dêrnei oant 1229 troch de Almohaden."
"Hoewol’t de rol fan Nederlân yn de skipfeart net mear sa grut is, hawwe in oantal rederijen in sterke posysje yn nichemerken. Dat is ûnder oare sa yn it swiere lading ferfier oer see."
"Yn 836 waard Egbert by Carhampton ferslein troch in striidmacht fan 35 Deenske skippen. Yn 838 ferslacht er by Exeter in bûnsgenoatskip fan Denen en Kelten. Dat betsjutte feitlik de ein fan de selstannigens fan it Keltyske keninkryk Dumnonia. Egbert en Aethelwulf sleaten in ferdrach mei de biskoppen fan Canterbury en Winchester. Yn ruil foar oansjenlike skinkingen erkenne de biskoppen Aethelwulf as opfolger fan Egbert en erkenne sy Egbert en Aethelwulf as hear en beskermer fan harren tsjerken en kleasters. Yn 839 is der noch briefwikseling mei Loadewyk de Fromme oer de reis nei Rome dy't er fan doel wie. Fanwege Egbert syn testamint erve allinnich manlike famyljeleden, sadat der gjin famyljebesit ferlern gean sil fia in houlik. It meastepart fan syn besit giet lykwols nei syn opfolger."
"In protte N.S.B.-ers wiene tige oranjegesind. Yn it ljocht fan de ûntwikkelingen fan de beweging yn de dêrop folgjende jierren, is dat lykwols wat oerdreaun te neamen. Nei it begjin fan de Twadde Wrâldkriich en benammen Operaasje Barbarossa waard oan alle „folle joaden” en in soad healjoaden it lidmaatskip ûntsein. Op it hichtepunt fan de joadeferfolging krigen yn Doetinchem inkele joadske eardere NSB'ers - tydlik - in foarkarsbehanneling yn harren ynternearring.."
"Feanwei - rint nei it Fochtelerfean. It wie eartiids in sânreed en rûn doe, oars as no, lâns de pleats fan de famylje Bult. Dat is noch te sjen. No makket de wei op op bepaald momint in bocht nei links. Eartiids moast men rjochtsôf en kaam dan sawat út by de pleats fan Berend Jansen."
"Sacajawea, dy't ommers meistimme mocht oer it oerwinteringsplak fan 'e Ekspedysje fan Lewis en Clark, waard oan 'e ein fan 'e njoggentjinde en it begjin fan 'e tweintichste iuw in ikoan fan 'e striid fan 'e suffrazjettes, dy't iveren foar ynfiering fan it frouljuskiesrjocht."
"It kleasterbesit wie in 24 pleatsen mei yn 't gehiel 1.180 pûnsmiet lân. Om de safolle tiid ferkochten de Steaten hjir nei 1600 wer in part fan. Wol moasten de keapers fan dat lân meiïnoar it traktemint fan de dûmny opbringe en de tsjerke en de skoalle ûnderhâlde. In protte fan it besit kaam yn hannen fan Sjouck van Fogelsangh, dy't fan harsels in Donia wie."
"de Sibearyske kolonok (Mustela sibirica sibirica), yn súdlik Sibearje en dielen fan Mongoalje, Kazachstan, Sinkiang-Oeigoerje en noardeastlik Sina"
"Omkring 1600 waard Assen sit fan it bestjoer fan Drinte om't dêr de gebouwen fan it eardere Kleaster Mariakamp beskikber wienen. Dit hie tydlik wêze sille, mar it is nea mear feroare. Earst yn 1807 is Assen in selstannich bestjoerlik gebiet wurden, en yn 1809 makke kening Loadewyk Napoleon Assen in stêd. It wie doe noch allinich in bestjoerssintrum mei minder as tûzen ynwenners, mar hy hie grutte plannen mei Assen, dêr't er ek in grut stêdebouplan foar hie. Dêr is neat fan kaam, mar nei't Assen yn 1814 offisjeel haadstêd fan Drinte waard woeks de stêd yn de rin fan de 19e iuw út ta it middelpunt fan Drinte, mei in ynwennertal fan mear as alvetûzen. Yn de 20e iuw waard dy sintrumfunksje noch sterker, en wûn ek it ynwennertal fierder oan."
"De tsjerke waard restaurearre yn de jierren fyftich fan de 20e-iuw. It yn 1913 yn de toer setten oerwurk, kommend út de tsjerke fan Koarnwert en makke yn 1616, waard by dizze restauraasje weihelle. Nei de restauraasje fan de toer yn 1982 waard dit toeroerwurk út 1616 wer weromsetten."
"It Evangeelje neffens Markus Forfryske: Yn de Hjoeddeiske Stavering Oerbrocht (werprintinge oers. W. van Borssum Waalkes mei ynlieding troch P. de Clercq), Snits, 1912."
"As gefolch fan inkele Amerikaanske en Eastenrykske súksessen waard it ramen wer populêr. Sadwaande waard foar de Keninklike Marine yn 1868 de Zr. Ms. Skorpioen yn tsjinst steld. Yn datselde jier waarden trije susterskippen troch de marine yn gebrûk nommen: de Stier, de Buffel en de Guinea, saneamde raamtoerskippen. Dat wie in wichtige modernisearring fan de Nederlânske float. Se wienen bedoeld as ferfanging fan de houten skippen mei stoom- en seilkrêft en glêdloopfoarlaadkanons fan de Nederlânske marine. Om de iuwikseling hinne waarden torpedo’s en minen in bjuster oanfals- en ferdigeningswapen."
"Op 17 septimber 2006 waard op in Spaanske telefyzjestjoerder Telecinco in seksfideo sjen litten, opnaam troch de paparazzo Miguel Temprano, dy't Cicarelli mei har freon sjen liet wylst sy yn de brâning oan it boartsjen wiene, wêrnei't sy seks hiene. De oare deis wy de fideo op YouTube te sjen, omdat de seks op in iepenbier plak barde koe You Tube yn 2007 yn ferskate prosessen net feroardiele wurde foar it pleatsen fan it filmke. Cicerelli hie op dat plak gewoan gjin privacy ferwachtsje moatten, wie de rjochter fan betinken."
"Fierder wie hy ien fan de twa libbene persoanen dy’t op in Nij-Seelânsk dollarbiljet ôfbylde stienen, nammentlik op dat fan fiif dollar. De oare persoan is keninginne Elisabeth II, dy’t op in biljet fan tweintich dollar ôfbylde stiet."
"Sibearyske wezelingen libje yn in ferskaat oan biotopen, fan berchtme oant steppen. Yn bercheftige kriten komme oant op in hichte fan 1.700 m foar."
"De gemeente waard jimmeroan grutter en telde al hast 900 leden doe't dûmny T.H. Medendorp yn 1940 beroppen waard. Tidens syn perioade yn Oerterp ûntstie in grut konflikt yn de Grifformearde Tsjerke, dêr't de lannelike synoade in grutte hân yn hie troch sûnder dat der fanút de tsjerken om frege wie in útspraak te dwaan oer kwestjes, dêr't oant dy tiid binnen de Grifformearde Tsjerke ferskillende mienings oer bestiene en dêr't de synoade yn 1942 in ein oan makke troch ien stânpunt ta lear te ferklearjen. Foar de grifformearde gemeente betsjutte it konflikt dat Medendorp en in mearderheid fan de tsjerkeried harren yn 1946 frij makken fan dat synoadebeslút en dêrmei ûnstie in skuorring yn it grifformearde bastion, dy't foar tal fan Oerterper famyljes en ferienings grutte gefolgen hie. De gemeente dy't har oansleat by de frijmakking krige al it tsjerklik besit tawiisd en de synodale grifformearden moasten alles wer fan de grûn ôf opbouwe."
"Noordmans wie pleiter foar de teology fan Karl Barth, dy't ek in kear moete hat. Noordmans waard wol omskreaun as in 'reformatorysk katolyk'. Hy wie min yn in beskate hoeke te pleatsen, mar hy hie in protte ynfloed yn de Herfoarme Tsjerke yn it ynterbellum. Noordmans krige yn 1935 in earedoktoraat oan de Universiteit fan Grins."
"Letter, ûnder de Ierske Njoggenjierrige Oarloch, yn 1598, waard Spenser fan hûs en hiem ferdreaun troch de lânseigen Ierske opstannelingen fan Hugh O'Neill, de greve fan Tyrone. Syn kastiel Kilcolman waard platbaarnd, en neffens it ferhaal kaam ien fan syn jonge bern dêrby yn 'e flammen om. Datselde jiers noch reizge er wer nei Londen ta, dêr't mei 46 jier stoar. Syn deakiste waard troch oare dichters nei syn grêf yn Westminster Abbey droegen, dêr't se ûnder lûd skriemen pinnen en papierkes mei gedichten yn smieten. Syn frou Elizabeth Boyle oerlibbe Spenser en wertroude noch twaris."
"Yndirekt hie de oerdracht fan Nij-Guinea oan Yndoneezje ek gefolgen foar de gearstalling fan de Keninklike Marine. It operaasjegebiet fan de marine waard dêrnei foar it meastepart beheind ta Jeropa en de noardlike Atlantyske Oseaan. Men rjochte him op de befeiliging fan de skipfeartrûtes op de Atlantyske Oseaan en de ûnderseeboatbestriding. Omdat it besit fan in fleandekskip minder belangryk waard, waard it yn 1968 ferkocht en ferfongen troch lange ôfstân patrûljefleantugen, dy’t fan lân ôf operearden, de Breguet Atlantic."
It is wol sa dat Konqueror as triembehearder net mear ûntwikkele wurdt omdat it yn KDE 4 as standert triembehearder ferfongen is troch Dolfyn.
"In sekretaresse of siktaresse (fan it Latynske secretarum) is immen dy't foar har of syn berop administrative en ûnderstypjende wurksumheden ferrjochtet foar in funksjonaris of in ynstânsje. By sok wurk moat men tinke oan dingen dêr't bgl. dokters of direkteuren sels gjin tiid foar hawwe en dy't maklik oan in ûnderhearrige oerdroegen wurde kinne. 'Sekretaresse' is net de froulike foarm fan sekretaris, dat gjin ûnderstypjende administrative funksje is, mar in bestjoersfunksje. Sa'n 99% fan 'e Nederlânske sekretaresses is in frou; de seldsume manlike sekretaresses wurde yn 'e regel sekretarieel meiwurker of soms sekretariaatsmeiwurker neamd. It komt ek foar dat sekretaresses fan heechpleatste persoanen sels ek wer ûnderhearrige sekretaresses hawwe, dy't dan simpelwei administratyf meiwurkers neamd wurde."
"Boerum is in terpdoarp, yn de betide midsiuwen ûntstien op in kwelderwâl. It doarp waard yn 1408 foar it earste neamd yn in oarkonde, dêr't yn stiet dat de Boerumers de tsjerke oerdroegen oan de abt fan it kleaster Jeruzalem yn Gerkeskleaster. It wurdt dan Burum neamd, de troch de mûntsen ferlatynske foarm fan ""de buorren""."
"It doarp hat in geunstige lizzing ten opsichte fan Drachten (6 km) en it Knooppunt Oerterperfallaat fan de A7 fan It Hearrenfean nei Grins en de N31 fan Ljouwert nei Emmen. Sadwaande wenje der in soad forinzen yn it doarp. De middenstân wreidet him stadichoan út trochdat der in soad nijbou dien wurdt. Der binne trije basisskoallen: in iepenbiere (De Twirre), in algemien kristlike (De Opdracht) en in grifformeard frijmakke (Eben Haëzer). Hummelterp en de Spil binne de twa pjutteboartersplakken."
"In húshâlding is in groepke byinoar hearrende minsken dy't mei-inoar yn ien wente gearlibje en dêr mielen en akkomodaasjes as wenkeamer, koken, puoskoken, dûs en húske diele. Húshâldings foarmje de basisienheid foar ûndersyk op maatskiplik, mikro-ekonomysk en statistysk mêd, en binne wichtich foar saken as ekonomy, bestjoer, útkearings en erfrjocht. Neffens it CBS telde de trochsneed húshâlding yn Nederlân yn 2011 2,20 persoanen. De termen húshâlding en gesin wurde faak trochinoar brûkt, mar húshâlding is eins in breder begryp."
"Neffens de beskriuwings dy't Roggeveen jout, libben der twa kloften minske op it eilân: Polyneezjers en 'blanken'. Dizze blanken wienen Langearen, ek wol ""Hanau Epe"" neamd, dy de Moay hawwe boud. De twa befolkingskloften libben yn frede op it eilân."
"De winterpels fan 'e Sibearyske wezeling is tige ticht en sêft. De bisten binne ienkleurich, mar dy iene kleur kin útinoar rinne fan readokerich oant dûnkergiel. De fangen en bealch skaaie justjes ljochter út as it rêchhier. Ek de sturt is ljochter fan kleur. Op 'e kop hat de Sibearyske wezeling in dûnker, kofjebrunich masker oer de eagen hinne, wylst de lippen en it kin witich fan kleur binne."
"de eksperimentele natuerkunde fiert eksperiminten út mei as doel te sjen oft besteande teoryen wol of net kloppe, wêrby it eksperimint just as basis tsjinnet foar de teory."
"It yn 1967 oprjochte Netherlands Offshore Company brocht it earste semi-submersible kraanskip yn de feart, de Narwhal, folge troch Heerema mei de Hermod en de Balder. Fanwege finansjele problemen waarden de skippen fan NOC ferkocht oan McDermott, wêrmei’t it bedriuw ophold te bestean."
"Hy hâlde in soad ta yn Itaalje, Spanje en Frankryk. Stie ûnder ynfloed fan Cézanne, Gauguin en Van Gogh kaam ta in ferienfâldiging fan de foarm; sinlik en hertstochtlik koloryt, dat him benammen yn syn blommen en neakten oppenearret. Syn portretten tsjûgje fan in skerpe psychologyske observaasje. Fierders skildere er stillibbens, figuerstikken, lânskippen ensfh."
Folkert Kupersstrjitte - Folkert Kuipers wie in man dy't yn Amerika miljonêr waard en út begrutsjen mei de earmen yn Akkrum Coopersburg bouwe liet.
"Master (de ik-persoan) is immen dy't de Fryske taal in waarm hert tadraacht, en yn it ferline alris besocht hat en bewurkmasterje dat der yn syn doarp in Fryske tsjinst holden wurdt. Dat wie doe in brêge te fier. Koartby, lykwols, siet de tsjerkerie foar in beskate snein om in dûmny ferlegen, en waard master troch Kupers, de skriba, fersocht om in kunde fan him, in dûmny Hekstra, dêrfoar te freegjen. No wie fan dy Hekstra bekend dat er mei oare saken drok wie, mar ek wied er in Frysk beweger, dat, sei master, as we him noris foar in Fryske tsjinst freegje, dan wol er grif wol skikke. No, sei Kupers, oars moast dat mar, mar dat doarst er net op eigen manneboet te beävensearjen."
Nei ôfrin fan dizze fjildslaggen wienen de Saksen troch Karel de Grutte sa bot ferslein dat sy dêrnei net langer mear iepentlik tsjin him doarren te striden. Lykwols hienen ek de Franken grutte ferliezen yn de slaggen.
"De tsjerke moast ek in monumint wurde om de militêre beskerming fan de haadstêd te betinken. Dêrta waard in plan makke om de muorren fan de tsjerke te fersieren mei grutte stiennen krusen, dy't steane foar de fjildslagen om Moskou hinne. It Russyske leger rekke oandien fan it plan en in soad soldaten begûnen jild te offerjen foar de noch te bouwen tsjerke."
"Yn 1873 ûntstie der in beheind konflikt doe't lânmjitters in rûte foar it spoar fan 'e Northern Pacific Railroad sochten ûnder de Yellowstone-ekspedysje. Under de Grutte Sû-Oarloch fan 1876 fûn yn súdeastlik Montana de ferneamde Slach oan de Little Bighorn plak, wêrby't fiif kompanjyen fan it Amerikaanske 7e Kavaleryregimint fan luitenant-kolonel George Armstrong Custer oan 'e lêste man ta útrûge waarden troch de Lakota en de Sjajinnen. In jier letter die him yn westlik Montana de Nez Persé-Oarloch foar, wêrby't de Nez Persé út har heitelân yn Idaho fia Wyoming en Montana nei Kanada besochten te flechtsjen. Sels mei de Kro, dêr't de Amerikanen oars goede relaasjes mei ûnderholden, fûn yn 1887 in wapene konfrontaasje plak yn 'e foarm fan 'e Kro-Oarloch."
"Tusken 1992 en 2000 wie Gronkiewicz-Waltz de foarsitter fan de Nasjonale Bank fan Poalen, de sintrale bank fan it lân. Fan 2001 oant 2004 wie se de fice-presidint fan de Jeropeeske Bank foar Weropbou en Untwikkeling. Op 25 septimber 2005 waard se foar it Boargerplatfoarm (Platforma Obywatelska) mei 137.280 stimmen keazen yn de Sejm, it Poalske legerhûs."
"Yn Star Trek spile DeForest de rol fan dokter Leonard Bones McCoy, de skipsdokter fan it stjerreskip Enterprise, wat him wrâldferneamd makke. Syn rol as de mear betûfte skipsdokter paste him goed, mei om't er wier mear ûnderfining hie as de oare spilers. En dêr't McCoy as dokter kommentaar leverje koe op alles wat de bemanning die, dêr wie Kelley by steat dat kommentaar mei perfekte timing ôf te leverjen."
Fan 392 ôf keas Teodoasius foar in hurde line tsjin it heidendom. De heidenske kultus waard ferbean en heidenen koenen gjin offisjele amten mear krije.
"In slûpskutter is skerpskutter dy't ornaris allinnich, mar soms as ien fan in pear of as lid fan in tiim wurket om skerp fisueel kontakt mei de fijân te behâlden en út ferskûle posysjes wei doelwiten ûnder fjoer te nimmen. Slûpskutters komme benammen foar yn 'e kriichsmacht, mar ek wol by de plysje. Yn 'e kriichmacht falle se ornaris ûnder de kommando's of de mariniers. It binne tige goed treende spesjalisten dy't gebrûk meitsje fan saneamde slûpskuttersgewearen mei in útsûnderlik hege presyzje mar dy't relatyf stadich werladen wurde. De termen 'slûpskutter' en 'skerpskutter' wurde gauris trochinoar brûkt, hoewol't se in danich ferskillende betsjutting hawwe. Skerpskutters operearje yn 'e regel yn groepsferbân mei oare skerpskutters en/of mei oare troepen. Slûpskutters, oan 'e oare kant, wurkje folslein los fan 'e 'gewoane' troepen en dogge alle war om ferburgen te bliuwen. Boppedat leverje skerpskutters inkeld presyzjefjoer oer lange ôfstannen, wylst slûpskutters ek geregeldwei ynset wurde foar militêre ferkenning en om koördinaten troch te jaan foar artilleryfjoer of bombardeminten troch de loftmacht."
"Resintlik hat kommunikaasje oer de e-mail deselde wetlike status krigen as dy fan in brief. De mailtsjes moatte dan wol oan in tal betingsten foldwaan. De autentisiteit moat boarge wêze; der moat sekerheid bestean oer de ôfstjoerder, en der moat net efterôf oan knoeid wurde kinne. De saneamde ""elektroanyske hantekening"" biedt hjir útkomst. De foardielen fan sa'n brûken fan e-mail fergelike mei oare foarmen fan kommunikaasje binne:"
"Gimbutas, Marija, 1961. ""Notes on the chronology and expansion of the Pit-grave culture"", in J. Bohm & S. J. De Laet (eds), L’Europe à la fin de 1’Age de la pierre: 193-200. Prague: Czechoslovak Academy of Sciences."
De beammen dy't hjir groeien binne minder heech as yn it leechlânreinwâld; trochstrings wurde sy 30 oant 40 meter heech. De ûndergroei is wol folle tichter. De plantensoarten binne faak endemysk en groeien op in frij ûnfruchtbere en rotseftige boaiem.
"De beamslieper hat de IUCN-status fan ""net bedrige"", mei't er yn syn ferspriedingsgebiet noch rûnom foarkomt en om't de populaasje stabyl liket te wêzen, al is er yn it westlike part fan syn ferspriedingsgebiet seldsum. Yn Tsjechje hat er de status fan in bedrige bistesoarte. Under de regeljouwing fan 'e Konvinsje fan Bern en de Habitats- en Soarterjochtline fan 'e Jeropeeske Uny is de beamslieper in beskerme bistesoarte wêrfan't it foarkommen befoardere wurde moat."
"Heijermans groeide op as âldste soan yn in liberaal joadske hûshâlding fan olve bern. Yn 1893 sette Heijermans útein as toanielresensint by de krekt oprjochte krante De Telegraaf. Hy skreau fûle kritiken en makke dêtroch rillgau in protte fijannen. Hy skreau sels toanielstikken dêr't in grutte sosjale belutsenheid út bliken die. Bygelyks syn Ghetto (1898), oer de nearzige, ortodoksk-joadske sfear fan sjacheraars en voddenkooplieden, Glück auf! (1911) oer de ôfgryslike ramp yn de myn Radbod yn Westfalen, en it tige ferneamde Op hoop van zegen (1900), oer it swiere, earmoedige libben yn de fiskerij. Yndrukken hjirfoar hie er skipe yn Scheveningen en Katwyk oan See, dêr't inkelde jierren wenne en kunde hie oan de skilder Jan Toorop. De measte fan syn stikken giene yn premiêre by de Nederlânske Toaniel Feriening yn Amsterdam, dêr't Esther de Boer-van Rijk de wichtichste protagoniste wie, foaral as Kniertje yn Op hoop van zegen en as Eva Bonheur. Heijermans wie tige warber yn de sosjalistyske beweging. Yn 1897 wie er lid wurden fan de yn 1894 opgerjochte Sosjaal Demokratyske Arbeiders Partij (SDAP) en skreau foar dy partij yn 1898 it propagandastik Puntje. Begjin jierren 20 fan de 20e iuw wie Heijermans in skoftke direkteir fan Teater Carré."
Ynhiemske folken hawwe in grutte kennis fan it reinwâld dêr't sy yn libje. Dizze ynformaasje wurdt fan generaasje op generaasje oerlevere en is ûnmisber foar it oerlibjen fan de stam.
"Yn 1823 waard de Nederlânske Stoomboat Maatskippij oprjochte troch ûnder oaren Roentgen en yn 1825 de Amsterdamske Stoomboat Maatskippij troch Paul fan Flissingen, mar it wiere begjin fan de stoomfeart wie yn 1854 doe’t de Keninklike Nederlânske Stoomboat-Maatskippij oprjochte waard. Pas nei de iepening fan it Suez-kanaal yn 1869 stapten de Nederlânske rederijen echt oer op stoom. De Stoomfeart Maatskippij Nederlân waard oprjochte yn 1870 en de Stoomboat Rederij Rotterdamske Lloyd yn 1875. Nei 1890 belibbe de skipfeart wer in sterke groei."
"De ûndernimming is ûntstien doe't Egbert Douwes fan syn bertedoarp Jiskenhuzen nei it tichtby lizzende De Jouwer ferhuze om dêr op 11 maart 1753 in winkel te begjinnen mei de namme De Witte Os. Yn 1780 waard it bedriuw oerdroegen oan syn âldste soan Douwe Egberts, it bedriuw hat noch altyd syn namme. It bedriuw hold him dwaande mei de bewurking fan kofje, tee en tabak."
"Op 7 novimber 1916 waard Rankin keazen yn it Hûs fan Offeardigen, hjirmei waard se de earste frou yn it Amerikaanske Kongres. Op 6 april 1917, pas fjouwer dagen nei it begjin fan har termyn, moast der stimd wurde oer in resolúsje om oan de Earste Wrâldkriich mei te dwaan. It Hûs stimde foar, mar Rankin, lykas 49 oaren, stimden tsjin, hjirmei krych se fuort de parse oer der hinne. Yn ferskate distrikten waarden har taspraken foar it algemien stimrjocht annulearre. Nettsjinsteande har stim tsjin dielname oan de kriich, sette se har wol yn foar it ferkeapjen fan Liberty Bonds (in soarte fan skuldbrief dy’t troch ferneamde Amerikanen ferkocht waarden om de oarloch foar de Feriene Steaten betelje te kinnen) en se stimme ek foar it ynfieren fan de militêre tsjinstplicht."
"Njonken de tsjerketoer falt by it doarpsoansjen benammen de mûne op. Op it plak fan Windlust út 1787, de tsjintwurdige mûne twa kilometer nei it súdwesten oan de Grinzer Strjitwei, waard yn 1694 al in mûne neamd. De nôt- en pelmûne Windlust sels datearret út 1787."
Lytse eilannen en sânplaten yn de Waadsee spylje in wichtige rol as nêstgebiet foar fûgels en rêstplak foar seehûnen. Dêrom is it eilân ta in Nasjonaal Park útroppen. Om it eilân mei net ûnnedich mei boaten fard wurde en ek fleantugen meie net al te leech oer fleane. Yn 2006 binne in tal Swarte seehûnen ûntdutsen op it eilân. Der wurdt oannaam dat der op it eastlike part fan it eilân in koloanje Swarte seehûnen fêstige is.
"Nei de ôfbraak fan de sealtektoer koe allinnich de lytse klok wer yn de klokkestoel fan de nije tsjerke hongen wurde. De 1,9 ton swiere klok út 1663, dy't yn Ljouwert troch Jurjen Balthasar getten wie, passe der net mear yn en waard yn 1798 nei Mannheim ferkocht, dêr't de klok noch jimmeroan yn de Konkordienkirche hinget.."
"By de tentoanstelling ""Monet & Van Gogh van Friesland"" yn it Museum Dr8888 yn 2012 wiene mear as 150 wurken fan Geertsma en syn kollega-skilder Ids Wiersma te sjen."
"De Russyske tsaren wienen ferlykber mei in keizer. Bûten Jeropa waard yn 'e wrâldskiednis de keizertitel brûkt yn Súd-Amearika, Afrika en Aazje, mar dy binne net itselde as de Jeropeeske keizertitels. Japan is sûnt 600 foar Kristus in keizerryk, mar is it iennichste lân op ierde dy't no noch in keizer hat."
"Montana (Ingelsk: Montana; útspr.: [mɒn'tænə], likernôch ""m'ntêne""), offisjeel de Steat Montana (Ingelsk: State of Montana), is ien fan 'e fyftich steaten dy't mei-inoar de Feriene Steaten fan Amearika foarmje. Montana, byneamd de Treasure State, leit yn it noardwestlike part fan it lân, tsjin 'e Kanadeeske grins oan. De haadstêd is Helena, mar de grutste stêd is Billings. Neffens in skatting út 2014 hie de steat doe rom 1 miljoen ynwenners, wêrmei't it kwa befolkingsgrutte de 44e steat fan 'e Feriene Steaten is. Oangeande oerflak is Montana mei krapoan 381.000 km² de 4e steat, nei Alaska, Teksas en Kalifornje. Montana stiet bekend om syn natoerskientme en syn histoaryske lokaasjes."
"Wittenskippers tinke dat der yn totaal in protte miljoenen plant- en diersoarten yn de tropyske reinwâlden libje: mear as 50% fan it totaal oantal bekende soarten. Dêrmei binne it de rykste natuergebieten op ierde. En lang net alle dieren en planten út de tropyske reinwâlden binne al ûntdekt of yndield. Fan dizze (noch net ûntdekke) soarten binne der faak guons by dy't stoffen befetsje hokke de ûntwikkeling fan medisinen tsjin AIDS, kanker of oare sykten fersnelle kinne. In oantal fan dizze soarten stean op e rân fan útstjerren, omdat har habitat bedrige wurdt troch houtkap. Ek oare minsklike faktoaren spylje in rol, lykas fersmoarging en de yntroduksje fan frjemde soarten, sa hawwe troch de minsk meibrochte dieren as katten, hûnen, rotten, geiten en bargen al in oantal reptilen helpe útstjerren."
"Sûmo (of sûmowrakseljen) is in Japanske sport wêrby't swiere manlju besykje om de oare út in sirkel te triuwen of him op'e grûn te krijen. Gewoanwei wint de gruttere wrakseler. Om swierder te wurden, ite sûmowrakselders in bysûnder iten dat harren helpt swierder te wurden."
"Yn de krisis fan de tritiger jierren kaam in soad earmoede werom. Gâns lju rekken sûnder wurk en wa’t yn de wurkferskaffing belâne, fertsjinne net drekt genôch, nettsjinsteande 48 oeren wurk yn ‘e wike. De oarloch makke dêr min of mear in ein oan. Mar doe kaam der folle slimmere noed foar yn it plak."
Augustinus hat ek wenne op it Lângoed Keningsbergen yn Aldeholtpea. Hy is bysetten yn it famyljegrêf yn Beets. In mânske stien siert dêr syn lêste rêstplak.
"Somtiden beskikt in ILS oer marker beacons (merkbeakens), dy't op in draachfrekwinsje van 75 MHz rjocht omheech radiosinjalen útstjoere. By it oerfleanen fan dizze markers wurde der yn de cockpit ljocht- en lûdssinjalen jûn om de ôfstân ta de lâningsbaan oan te jaan. Sa kin in piloat neigean oft de hichte fan it fleantúch oerienkomt mei de hichte dy't heart by dy ôfstân. Tichter nei de baan ta wurde de lûdssinjalen koarter en heger fan toan."
"Nij Beets is in doarp yn de gemeente Opsterlân, west fan Beetstersweach. It doarp hat likernôch 1.691 ynwenners (2005). Bysûnder is it iepenloftmuseum It Damshûs. De earmoede yn de tiid fan de feanterij kin hjir besjoen wurde. Der wurdt war dien om it Polderhaadkanaal op'e nij te iepenjen. De namme Nij Beets komt fan it tichtby lizzende buorskip Ald Beets dat eartiids gewoan Beets hiet."
"Nei de oarloch blieken de ferhâldingen tusken it memmelân en syn koloanje drastysk feroare. It útroppen fan de Republyk Yndoneezje, twa dagen nei de Japanske kapitulaasje, helle in streek troch de plannen om it koloniale gesach te herstellen. Nei fjouwer jier striid wie Nederlân ein 1949 twongen de soevereiniteit oer te dragen oan de Republyk fan de Feriene Steaten fan Yndoneezje. De marine levere in beskieden bydrage oan de dekolonisaasje-oarloch. Nei de soevereiniteitsoerdracht ferlear de keninklike Marine har wichtichste wurkterrein yn de East. Oant 1962 wie de marine noch oanwêzich yn Nederlânsk Nij-Guinea, mar de beskerming fan dit gebiet wie fan mindere betsjutting."
"Op it begraafplak stiet ek ien fan de klokkestuollen yn Fryslân. De slûs Fochtelerferlaat falt geografysk ek ûnder De Fochtel, hoewol't er allinnich troch in fytspaad mei it doarp ferbûn is."
"Yn in almenak fan 1672 wurdt sprutsen fan ""gritte vreughde vjoeren"", mar fan dizze fjoeren is likemin eat oer as fan it ""loopen dansen ende speelen"", wêr't it Hof fan Fryslân har yn 1566 tjin kearde. Yn ús tiidis is it ferskynsel bûten de roomske fermiddens ûnbekend."
"Yn 1871 waard de fennoatskip Plate, Reuchlin & Co oprjochte troch Antoine Plate F.jn en Jhr. Otto Reuchlin, mei as doel in streekrjochte ferbining mei Amearika, útfierd mei stoomskippen. Yn 1873 waard Plate, Reuchlin & Co omsetten yn de NV Nederlânsk-Amerikaanske Stoomfeart Maatskippij (NASM). Omdat yn it spraakgebrûk de namme Hollân-Amearika Line (HAL) wenst wurden wie, heakke de NASM dy namme op 15 juny 1896 oan har statutêre namme ta. De trans-Atlantyske ferbining Rotterdam-New York bestie fan 1873 oant 1978, en spile in rol yn de emigraasje fan Jeropa nei Amearika. De maatskippij betsjinne ek frachtlinen, mar dat wie bysaak."
"Yn 1908 ferfarre se nei New York City, dêr’t se in karriêre as sosjaal wurkster begûn. Letter tôch se nei Seattle en liet se har ynskriuwe foar de Universiteit fan Washington, dêr’t se har oanslute by de krekt stifte beweging foar it algemien stimrjocht. Se spile in wichtige rol yn de striid foar it frouljukiesrjocht yn Montana, wat yn 1914 slagge."
"Yn Nederlân waard de stoomoandriuwing nochal let ynfierd en dan ek noch beheind. De Britske Defiance wie it earste stoomskip dat Nederlân oandie, yn 1816. Yn 1817 farde de Prins van Oranje inkele wiken tusken Rotterdam en Antwerpen."
"Longerhou is in doarp yn de gemeente Súdwest-Fryslân, west fan Boalsert. It doarp hat likernôch 60 ynwenners (2004). Oant 2011 lei Longerhou yn de eardere gemeente Wûnseradiel. It doarp waard eartiids Langerhou neamd en dêrfoar Langerhove. De tsjerke is fan 1250, mar is yn 1757 yngreven ferboud."
"Gimbutas, Marija, edited and supplemented by Miriam Robbins Dexter, 1999 The Living Goddesses. Berkeley/Los Angeles: University of California Press."
"Oan de Mûnestrjitte stiet it stiennen ûnderstik fan in achtkante reiddekte stellingnôtmole. It stee dêr't de stellingskoaren fêstsitten hawwe is noch te sjen oan de heakken yn de muorre. Dizze waard dêr boud yn 1872 mei ûnderdielen fan in ôfbrutsen houtseachmole út de Saanstreek. Hy hiet ""De Swarte Brúnfisk"". Yn 1925 knapte in moleroede en waard der in motor ûnderyn de mole setten. De mole-as waard yn 1927 ferkocht nei Aduard en is dêr yn de noch besteande wettermole (troch wetter oandreaune mole) set. It hûs rjochts derneist wie de mûnderswente dy't letter, om 1911 hinne, byboud waard. De âlde mûnderswente stiet noch oan de saneamde ""Kaltsreed""."
"In bamboefluit is in blaasynstrumint dat makke is út in bamboestingel; der binne oer de hiele wrâld ferskate typen yn gebrûk, benammen yn de folksmuzyk."
"Fan 'e 1920-er jierren ôf waard it foar lju yn liedingjaande funksjes hieltyd gewoaner om in (froulike) sekretaresse yn 'e tsjinst te nimmen, dy't harren direkt ûnderstypje koe yn har deistich wurk. Pas nei de 1970-er jierren, lykwols, groeide it berop fan sekretaresse út fan poer ûnderstypjend ta (dêrnjonken) ek begeliedend en inisjearjend. Fan 'e 1980-er jierren ôf krigen sekretaresses almar mear wurdearring, mei't harren wurkjouwers begûnen te beseffen dat se in ûnmisber ûnderdiel fan it bedriuw wurden wiene. Dêr kaam yn 1989 de fiering fan sekretaressedei út fuort, dy't elts jier op 'e trêde tongersdei fan april falt, en wêrby't sekretaresses yn it sintsje set wurde."
"Op it mêd fan godstsjinst bestiet 77% fan 'e befolking fan Montana út kristenen, wêrûnder 54% protestanten en 23% roomsen. De grutste protestantske denominaasjes wiene yn 2010 de (mormoanske) Tsjerke fan Jezus Kristus fan de Hilligen fan de Lêste Dagen, mei krapoan 47.000 leden en de Evangelysk-Lutherske Tsjerke yn Amearika mei 37.000 leden. Fierders wenje der yn Montana goed 20.000 Jehova's tsjûgen. Ateïsten en agnosten foarmje 20% fan 'e befolking. Oare godstsjinsten binne it boedisme (1%), it joadendom (0,5%), de islaam (0,5%) en it hindoeïsme (0,5%)."
"De peartiid folget koart nei it ûntwekjen út 'e wintersliep, en rint fan maaie oant ein july. Nei in draachtiid fan likernôch 4 wiken smyt it wyfke dan in nêst fan 2-6 jongen, dy't mei in moanne al selsstannich binne, mar yn elts gefal oant yn 'e hjerst yn 'e neite fan har mem omhingjen bliuwe. Beamsliepers hâlde it by ien nêst jongen yn it jier. De libbensferwachting fan beamsliepers bedraacht sa'n 5 (oant maksimaal 6) jier. Natuerlike fijannen binne benammen de wâldûle (Strix aluco) en de oehoe (Bubo bubo), en fierders de beamotter, stienmurd, Jeropeeske wylde kat en oare soarten ûlen."
"Gimbutas, Marija: Ancient symbolism in Lithuanian folk art. Philadelphia: American Folklore Society, 1958. Memoirs of the American Folklore Society 49."
"De namme Hanoi is jûn troch keizer Minh Mang yn 1831. Hà betsjut rivier en nội is binnen, dat de letterlike betsjutting fan Hanoi is binnen de rivier. De âlde namme Tonkin betsjut Eastlike haadstêd, lykas Tokio."
"It stasjon fan de glideslope (glydpaad; ôfkoarte ta GS of GP) bestiet út in tal fertikaal pleatste antennes op in peal dy't benjonken de baan en hûndert meter foar de lâningssône (touchdown zone) stiet. It glideslope-sinjaal mei de toanen fan 90 Hz en 150 Hz wurdt útstjoerd op in draachfrekwinsje tusken 329,15 MHz en 335 MHz, op deselde wize as it localizer-sinjaal. De antennehichte bepaalt de daalhoeke nei de baan, dy't meastentiids sa'n trije graden is."
"Mösch, Caroline F.: ""Daz disiu geburt geschehe"". Meister Eckharts Predigtzyklus von d. ewigen Geburt u. Johannes Taulers Predigten zum Weihnachtsfestkreis. Fribourg 2006."
"De stêd hat fanâlds fan maritym belang west. Al foar de Romeinen (dy't de stêd Dubris Portus neamden) wie Dover in foar de hân lizzend ynfalsplak, omdat it op mar 34 kilometer fan de Frânske kust leit. Oant 1923 wie Dover in marinebasis; dêrnei waard de haven benammen brûkt foar sivile doeleinen. Der binne fearferbiningen mei ferskate plakken op it fêstelân fan Europa (The Continent): Calais, Dúntsjerk en Boulogne yn Frankryk. Dêrmei waard de stêd de wichtichste haven foar it ferkear oer It Kanaal."
It troch redistribúsje wizigjen fan 'e ynkommensferdieling sadat der in rjochtfeardiger maatskippij ûntstiet dêr't de swakkeren beskerme wurde.
"Histoarysk wie in acre in stik lân dat 40 roeden (oftewol 1 furlong of ⅛ myl of 660 foet) lang wie, en 4 roeden (of 66 foet) breed. Men is fan tinken dat dat likernôch de grûnmjitte wie dy't men mei in jok oksen yn ien dei beploegje koe."
"Sa giet aktueel en histoarysk materiaal net ferlern is is it op ien plak yn de streek by elkoar te finen. Eltsenien kin materiaal op alle soarten media oanleverje, fan boeken, films, dia's, krantenknipsels en -artikelen, brosjueres, foto's, plakboeken, dvd's en kassettebantsjes."
"Neffens in offisjele skatting út 2014 bedroech it bruto steatsprodukt fan Montana dat jiers $44,3 miljard, wat omrekkene per lid fan 'e befolking delkomt op in trochsneed ynkommen fan $40.601. De agraryske sektor is noch altyd tige wichtich, mei't Montana fierhinne in plattelânsgebiet is. Feehâlderij, yn 't bysûnder fan kij, nimt dêrby it wichtichste plak yn. Fierders is de boskbou fan belang, en de dêrmei ferbûne houtferwurkjende en papieryndustry. Op it mêd fan 'e mynbou wurde yn Montana noch altyd goud, stienkoal, sulver, ierdoalje en oare dylchstoffen út 'e grûn helle."
"De Constantijn Huygenspriis is in literêre priis, dy't sûnt 1947 alle jierren takend wurdt troch de Jan Campert Stichting. De priis is ferneamd nei Constantijn Huygens en wurdt jûn foar in kompleet oeuvre. Oan de priis is in jildbedrach fan € 10 000 ferbûn."
"As stedsarsjitekt hat Bruinsma ferskate prestiizjeuske gebouwen op syn namme brocht, in protte dêrfan binne wilens Ryksmonumint wurden. Under syn wurk binne ferskate hearehuzen oan it Grutsân en it Lytssân (û.o. Fredehiem). Bruinsma is ek ferantwurdlik foar in part fan de oanbou fan it Stedhûs fan Snits en it ûntwerp fan it steatlike pân Wide Noarderherne 1. Wierskynlik ûntwurp er ek de pastorij fan Nijlân."
"Oan de waachskeal kinne twa betsjuttings jûn wurde; earst stie yn Boerum in waach en twaddens waard yn dit doarp rjocht sprutsen. Dat barde oan de râne fan it tsjerkhôf. Yn de dagen dat de abt fan Gerkeskleaster noch de rjochtsfoech oer Boerum hie, sieten de rjochters op de grutte stien, dy't noch altiten op de hoeke fan it tsjerkhôf leit. De stien stiet as oantinken yn it wapen, it swarte krús op de stien ferwiist nei de jurisdiksje fan de abt oer Boerum."
"Op 'e Ryd wie in fleurige rydtoer mei kapweinen en op hynders op de twadde snein nei Sint-Jan, (24 juny) nei de Sint Janshoeke op de Grië (by Aasterein op Skylge). Der waard dûnse en songen. Letter wie de wierskuorre it reisdoel. Yn it earstoan wie it in ridende prosesje. Letter wie Op 'e Ryd in tocht oer de Boskplaat mei bûnt skildere ferdekte weinen út Hoarn wei. It waard benammen in attraksje foar de toeristen."
"Nei de befrijding waard de NSB ferbearn en moasten in protte fan har leden fanwegen kollaboraasje foar de rjochter ferskine. Mussert krige de kûgel nei in proses, Van Geelkerken krige libbenslange finzenisstraf. Meinoud Rost van Tonningen ferlear it libben op 6 juny 1945, om nea opheldere redenen, yn de finzenis fan Skeveningen. Oeral yn Nederlân waarden NSB'ers en oaren, dy't fertocht waarden fan 'hulpverlening aan de vijand', arrestearre troch it Militêr Gesach, de Binnenlânske Striidkrêften (BS) en troch samar boargers. Plondering en dieverij fan hûs en hear wiene net seldsum. De arrestanten waarden somtyds geastlik en lichaamlik tramtearre. Froulju waarden kealskeard. Yn de (improvisearre) kampen waard stellen fan de NSB-ers. Der koe yn de earste moannen fan de ynternearing om raak mishannele wurde, deaslach hat der west, medyske soarch en iten waard ûntholden, sels wienen der ferkrêfingen. Yn it kamp Westerbork by Hooghalen stoaren dêrtroch yn de hjerst fan 1945 in protte siken, bern en âlderein. De oerheid makke earst begjin 1946 in ein oan dizze misstannen. Yn Kamp Erica by Ommen kamen fan 1945 oant de simmer fan 1946 hûnderten politike delinkwinten om, dêr't NSB-bern ûnder wiene, troch tyfus dat net behannele waard. Fan de dieders waarden mar in pear straft. Yn totaal waarden sa'n 150.000 minsken fêstholden en waarden rom 450.000 kollaboraasjedossiers oanlein. De NSB ferdwûn ûnearfol út de Nederlânske polityk. Eardere NSB-leden en harren bern hawwe faak noch lang te lijen hân fan it NSB-stigma wat by in protte minsken psychyske swierrichheden jûn hat; en hja waarden faak mei de nekke oansjoen en noch desennia narre nei 1945. De widdo Rost van Tonningen bleau oant har dea yn 2007 in oertsjûge oanhinger fan it nasjonaal-sosjalisme en waard dêrom de 'swarte widdo' neamd. Oant 1952 ûnteigene de Nederlânske Steat benammen fêst guod fan NSB'ers, sûnder ek mar in bytsje skea te fergoedzjen."
Yn distiid libje der noch tûzenen folken yn it wâld. Yn Brazylje allinnich al wenje 200.000 yndianen. In hûndert jier lyn wienen dat der noch wol mear as in miljoen: 87 stammen hawwe sûnttiid útstoarn. Yn Laos wurdt in grut part fan de befolking ta de boskfolken rekkene. Bekende lânseigen folken dy't yn it reinwâld libje binne;
De Gossepeallen is in mar op de grins fan de gemeenten Boarnsterhim en Wymbritseradiel. Goassepeallen is in westlik stikje fan de Snitser Mar oan de kant fan Top en Twel benoarden de Grutte Griene. Troch de Gossepeallen rint it Jouster Feartsje.
"Yn Nederlân fynt alle jierren op 4 maaie de Nasjonale Deadebetinking plak. Eltsenien betinkt by de Nasjonale betinking de minsken -boargers en militêren- dy't yn it Keninkryk fan 'e Nederlannen en op oare plakken op 'e wrâld weirekke binne sûnt it begjin fan 'e Twadde Wrâldkriich (tsien maaie 1940), yn kriichssitewaasjes en fredesoperaasjes. Dizze betinking is û.o. ornearre om it oantinken fan de ôfgryslike tiid fan de besetting troch de nazy-Poepen libbende te hâlden."
"De state wurdt al yn de 15e iuw neamd. De famylje Phaesma siet op de grins fan de adel en de eigenierden. Se wienen parintearre oan de Allema's fan Aldwâld, de Ayckema's fan Gryptsjerk en de Bootsma's. Yn de tsjerke kaam it wapen Phaesma foar en der wie in grêfkelder fan dit laach; boppedat soe de prebende fan it Hillich Sakremint yn de tsjerke fan Kollum stifte wêze by 't geslagte van Jellema ende eenige van Bootsma ende Faesma."
It Landkreis Cochem-Zell is in regionale bestjoersienheid (Landkreis) yn it sintrale diel fan de Dútske dielsteat Rynlân-Palts. It distrikt waard oprjochte yn 1969.
"1845: Lustige Geschichten und Drollige Bilder für Kinder von 3-6 Jahren (sûnt de fjirde printinge, yn 1847, ûnder de titel Der Struwwelpeter)"
Wurk fan Geertsma sit yn de kolleksje fan it Frysk Museum yn Ljouwert. Museum It Bleekerhûs (de foargonger fan Museum Dr8888) krige in mânske kolleksje fan him.
"De beamslieper of bosksliepmûs (Latynske namme: Dryomys nitedula) is in sûchdier út it skift fan 'e kjifdieren (Rodentia), de famylje fan 'e sliepmûzen (Gliridae) en it skaai fan 'e beamsliepers (Dryomys), dat benammen foarkomt yn East-Jeropa en Sintraal-Aazje. Dizze soarte waard foar it earst wittenskiplik beskreaun yn 1778, troch de Dútske soölooch Peter Simon Pallas. De beamslieper is in útsprutsen boskbewenner, dy't yn iepen lânskipstypen net oerlibje kin. Hy is it naust besibbe oan 'e oare beide soarten fan it skaai beamsliepers, mar liket kwa tekening tige op 'e ikelmûs (Eliomys quercinus), al is dy in slach grutter."
"Tsjin 1594 wie Spenser syn earste frou kommen te ferstjerren, en dat jiers wertroude er mei Elizabeth Boyle, oan wa't er de sonnettebondel Amoretti opdroech. It houlik sels bejubele er yn syn samling Epithalamion."
"De neo-tudorstyl is in romantyske ynterpretaasje fan de tudorstyl dy't yn en bûten Ingelân fûn wurdt yn de twadde helte fan de 19e iuw. Ek dy styl wurdt skaaimerke troch in soad ornaminten. Soms wurdt ek dizze styl mei 'tudorstyl' oantsjut, mar dat is net korrekt."
"De ferteller is in piloat dy't mei syn fleantúch delstoart is yn 'e Sahara. Dêr moetet er in jonkje, dat in bûtenierdsk prinske blykt te wêzen. Yn harren petearen, dy't ferspraat oer acht dagen plakfine en wêrby't it prinske alle oan him stelde fragen negearret, iepenbieret de ferteller syn eigen eksintrike fisy op 'e nuveraardichheden fan 'e minskheid en stelt er de skynhilligens en ûnnoazelens fan folwoeksenen oan 'e kaak."
"Rykswurkkamp Ybenheer wie yn de tritiger jierren in wurkkamp by De Fochtel yn it ramt fan de wurkferskaffing. Yn 1942 waard dit in wurkkamp foar manlike Joadske twangarbeiders. Yn de nacht fan 2 - op 3 oktober fan dat jier waard it ûntromme. Alle 215 kampbewenners waarden nei kamp Westerbork transportearre, en dêrwei nei Auschwitz en Sobibor. Nei de Twadde Wrâldoarloch is it kamp brûkt om Molukse KNYL-militêren en harren húshâldings yn ûnder te bringen. By it eardere kamp Ybenheer is op 2 oktober 2002 in monumint ûnthuld as neitins oan it kamp."
"Anna Maria (Settela) Steinbach (Buchten (Limboarch), 23 desimber 1934 – Auschwitz, 31 july 1944) wie in Nederlânsk famke dat yn Auschwitz fergast waard. Sy hat lange tiid in ikoan foar de Nederlânske Joadeferfolging west, mar 1994 waard dúdlik dat hja net Joadsk wie, sa't altyd tocht wie, mar dat hja ta de Sinty-famylje fan de Roma (sigeuners) hearde."
"De beneaming ""Majorka"" komt fan it Latynske Insula Maior (""Grutter Eilân""), wat yn 'e Romeinske Tiid de namme fan it eilân wie. Letter waard dat ferbastere ta Maiorica, ""it Gruttere"", yn tsjinstelling ta it buoreilân Minorka, ""it Lytsere""."
"Njonken har modellekarriêre hat Kara ek geregeldwei as presintatrise aktyf west, û.m. by it ferslach fan 'e útrikking fan 'e Golden Globes en ferskate oare galagelegenheden, en as fideojockey ûnder de spring break (foarjiersfakânsje) yn Lake Havasu en Panama City Beach. Fierders wie Kara as aktrise te sjen yn gastrollen yn ferskate tillefyzjesearjes, wêrûnder Las Vegas, All of Us, Passions en Beverly Hills, 90210."
"Njonken syn priveepraktyk wurke Hoffmann yn in earmeklinyk en ek dosearre er anatomy. Dêr koed er syn gesin mar kwealk mei bedrippe, dat doe't yn 1851 in freon fan him mei pinsjoen gie en der sadwaande in doktersposysje frijkaam yn it pleatslike psychiatrysk sikehûs, wie hy der as de roeken by om 'e fakatuere te ferfoljen. Hy wist doe noch net folle fan psychiatry ôf, mar sette him derta om dat te feroarjen. Ut syn lettere, kundige publikaasjes op dat mêd docht bliken dat him dat slagge wêze moat. Hoffmann wie in humaan dokter, dy't út en tenei besocht om it lot fan syn pasjinten sa draachlik mooglik te meitsjen. Ek wied er in útsprutsen skeptikus; yn syn beropsmjittige geskriften lûkt er kear op kear yn twifel oft syn behanneling wol ferantwurdlik is foar it opbetterjen fan in pasjint. Njonken syn medysk wurk stiek er ek in protte enerzjy yn 'e kampanje foar in nij, modern psychiatrysk sikehûs mei tunen deromhinne. Yn dy kwestje krige er úteinlik syn sin."
"Saysa Ferraz (16 augustus 1982), is in Brazyljaansk pornografysk aktrise fan Afro-Brazyljaansk komôf, dy't berne is yn Rio de Janêro, yn steat Rio de Janêro."
"maart of april - Yn Atene wurdt de trageedzje Medéa, fan 'e toanielskriuwer Aristofanes, foar it earst opfierd ûnder de jierlikse toanielwedstryd op it Feest fan Dionysus."
"Ien fan de foarwerpen is in lytse stripe fan goud dêr't in sitaat út it bibelboek Numeri (10:35) yn it Latyn op te lêzen is: SURGE DNE DISEPENTUR INIMICI TUI ET FUGENT QUI ODERUNT TE A FACIE TUA (""Surge Domine et dissipentur inimici tui et fugiant qui oderunt te a facie tua""), dat betsjut: ""Gean oerein, Heare; lit jo fijannen fersille wurde en jo haters foar Jo op 'e flecht gean."""
"Limoerhalskanker of cervixcarcinoom (Latyn: carcinoma cervicis) is ien fan mar in pear foarmen fan kanker dy't hast altyd feroarsake wurdt troch in firus, nammentlik it HPV (Humaan papillomafirus). Der binne mear as dan 100 soarten fan it firus. De types HPV 16 en HPV 18 soargje foar 70% fan de gefallen fan limoerhalskanker."
"De tankfeart hie net safolle lêst fan de krisessen, krekt omdat in bulte skippen omboud waarden fan koalestook nei oaljestook. Yn 1936 liet Nederlân de goudstandert los as ien fan de lêste lannen, wêrtroch de Nederlânske gûne wer in reële wearde berikte en de Nederlânske skippen wer betelber wienen yn it bûtenlân. De HAL krabbele wer op mei as symboal de Nij Amsterdam en de SMN brocht de Oranje yn de feart, destiids it sterkste motorskip mei 37.500 aspk. Dêrneist wie der ek in sterke lytse hannelsfeart, sadat de Nederlânske keapfardij yn in sûne posysje siet oan’e ein fan de jierren '30. De lytse hannelsfeart wie ûntstien út de Feankoloniale seefeart. Oant yn de 20e iuw brûkte dy noch sylskippen. Dit wie allinnich net konkurrearjend mear, sadat men oergie op dieselmotors. De tuskenstap mei stoomoandriuwing waard dus oerslein, wêrtroch’t men goedkeaper farre koe as de Britske kustfarders dy’t wol in soad stoomskippen hie."
"Sûnt 1850 kamen der njonkelytsen ek sosjale en kulturele ferienings, tsjerken en skoallen. Fier foar 1910, it jier dat De Tynje offisjeel selstannich waard, wienen de Tynjesters al tige yn de weer mei harren doarp. 'De Bazuin' bestiet sûnt 1905, de earste sechstich jier sels as harmonykorps, mei klarinetten en al. 'Pleatslik Belang' waard yn 1896 al oprjochte. Toanielferiening 'Rjocht en Sljocht' is fan 1872. It earste grifformearde tsjerkje is boud yn 1866. De iepenbiere skoalle oan it Tynjerak wie der yn 1861 of earder al. De gymnastiekferiening is like âld as it doarp. De grifformearden krigen yn datselde jier in dûmny foar harren sels. Dy setten yn 1912 ek in kristlike skoalle del oan de Riperwei (no de klokmakkerij)."
"Vogelrijd - in natuerlike wetterlossing dy't ûntsprong op de feanen, tsjin de Leidyk stuite, dêr ûnder de grûn troch rûn en nei sawat in kertier rinnen fierderop wer foar it ljocht kaam en útrûn op it Grutdjip."
"Om 'e Yndianen derûnder te krijen rûgen de Amerikanen mei opsetsin de ûnbidige keppels Amerikaanske bizons út, dy't it wichtichste iten fan 'e Yndianen foarmen. Neffens guon skattings wiene der yn 1870 noch 13 miljoen fan dy grutte kobisten yn Montana; yn 1884 wiene der noch 325 eksimplaren oer yn 'e hiele Feriene Steaten. It plak fan 'e bizons waard ynnommen troch kij. De feeboer Nelson Story brocht yn 1866 de earste keppel Texas longhorns nei Montana ta, en neitiid ûntjoech de steat him ta ien fan 'e wichtichste feeweiderijgebieten fan 'e Feriene Steaten. Dat waard mooglik makke troch de oanlis fan 'e Northern Pacific Railroad (1883) en de Great Northern Railroad (1887), dêr't it slachtfee yn treinwagons oer ôffierd wurde koe nei de slachthuzen fan Chicago en oare stêden yn it Easten."
"De Mallemok (Fulmarus glacialis) is in fûgelsoarte út it skaai fan de Mallemokken (Fulmarus) yn it skift fan de Mokeftigen (Procellariiformes). Yn it earste oankommen liket de fûgel op Miuwen (Lares), mar de Mallemok heart ta de famylje fan de Mokfûgels (Procellariidae), en beide famyljes hearre ta ferskillende skaaien. De soarte is griis en wyt mei in giele snaffel, de lingte is 43-52 sm en de spanwiidte 101-117. Fan de Mallemok bestiet sawol in donkere as in ljochte kleurfariaasje."
"David Hilbert (Keningsbergen (East-Pruisen, no Kaliningrad, Ruslân), 23 jannewaris 1862 – Göttingen, 14 febrewaris 1943) wie in Dútsk wiskundige en wurdt rekkene ta de meast ynfloedrike wiskundigen fan de njoggentjinde en begjin 20e iuw. Allinnich al syn eigen ûntdekkingen soenen him dizze eare jaan, mar benammen syn liedingjaande rol yn de wiskunde duorjende syn heule libben en de troch him opsette 'kweekskoalle' fan jonge talintfolle en letter faak tige wichtige wiskundigen, binne wat him ûnderskiede. Hy wie it grutste part fan syn libben heechlearaar yn de wiskunde oan de Universiteit fan Göttingen. Hilbert wie ek in oantal jier redakteur fan it Dútse wiskundige tiidskrift Matematyske Annalen."
"Mei de hieltyd waaksende behoefte oan elektrisiteit yn de regio is de rivier tige geskikt om dat te leverjen. Yn 1993 en 2003 hat Sina twa dammen foar elektrisiteitsopwekking yn de rivier oanlein en yn 2008 wienen der plannen foar noch ris seis dammen, wêrfan fjouwer yn Laos, ien in Tailân en ien in Kambodja. Tsjin de bou is nochal wat ferset oan de gong. Nei de oplevering fan de Sineeske dammen ûntstienen er ûngewoane ferskillen yn de wetterstannen fan de rivier. . Der wurdt freest dat by noch mear dammen it in desastreus effekt hawwe sille op de fiskstân en de fruchtberheid fan de rysfjilden."
"Troch de dynastike uny tusken Aragon en Kastylje, yn 1479, kaam Majorka úteinlik by it feriene Spanje te hearren. Yn 'e sechstjinde iuw waarden omreden fan oanfallen troch de Barbarijske seerôvers oan 'e kusten fan it eilân wachttuorren boud, wylst de tsjerken fortifisearre waarden. De sitewaasje wie doedestiden sa nuodlik, dat kening Filips II en syn riedslju yn 1570 in evakuaasje fan 'e folsleine befolking fan 'e Baleären yn omtinken namen."
Neffens iere folksleginden (mûnling oerlevere en net wis) hawwe de earste bewenners (haadman Hotu Matu'a mei syn frou en famylje) it eilân mei twa kano's berikt. Der wurdt oannaam dat hja Polineezjers wienen. Dy fêstiging soe neffens histoarisy west hawwe tusken de 4e en 8e iuw.
"De toekomstige eeuw der psychologie, Rede útsprutsen by de oerdracht fan it rektoraat fan de Ryksuniversiteit yn Grins op 20 septimber 1909. Grins, Wolters, 1909."
"De Mekong ûntspringt yn it Tanglaberchtme yn Sina en komt fia de (Mekong-delta) út yn de Súd-Sineeske See. De rivier hat sterk wiskjende wetterstannen. De Tonlé Sap mar, dêr't de Mekong troch de Tonlé Sap rivier mei ferbûn is, hat in wichtige regulearjende funksje."
"Mei de fal fan de Berlynske Muorre en de ein fan de Kâlde Oarloch yn 1989 waard in nije besinning op de rol fan de kriichsmacht needsaaklik. Grutte oantallen, diels mobilisabele, striidkrêften waarden net mear nedich achte. Dêrtsjinoer wienen parate, fleksibel ynsetbere ienheden nedich foar dielname oan ynternasjonale fredeshanthavenjende en fredesôftwingende missy’s yn FN ferbân. Yn de jierren ’50 en ’60 wie dit noch beskieden mei de UNTSO yn it Midden-Easten, mar sûnt 1990 mei grutte regelmaat, lykas UNTAC yn Kambodja en UNMEE yn Eritrea en Etioopje. De NAVO-ienheden kamen ek sels fanwegen, lykas yn de Weachoarloch (1990 - 1991) en yn de Adriatyske See yn de oarloggen yn Joegoslaavje. Nei 2001 binne dêr taken by komd yn it ramt fan terrorismebestriding, dy’t net perfoarst ûnder FN flagge, mar faak ûnder Amerikaansk befel útfierd wurde."
"It Keninkryk Susseks of Keninkryk fan de Súd-Saksen (Sūþseaxna rīce) wie in Saksyske koloanje en letter in ûnôfhinklik keninkryk fan de Saksen, oan de súdkust fan Ingelân. De grinzen fan it ryk kamen rûchwei oerien mei dy fan it eardere keninkryk fan de Regnensen en dy fan it lettere greefskip Susseks. In grut part fan it gebiet wie yn it ferline oerdutsen troch it Wâld fan Andred. Oerflak: 3,783 km2."
"De Utahprêrjehûn hat de IUCN-status fan ""bedrige"", mei't syn ferspriedingsgebiet frij beheind is, en der yn 1972 noch mar 3.300 eksimplaren fan oer wiene, ferdield oer 37 koloanjes. Sûnt giet it wer wat better mei dizze soarte, mar noch altyd net daverjend. By in ûndersyk út 2004 waarden der 4.022 teld, wylst men de totale populaasje yn 2012-2013 op likernôch 8.000 rûsde. De lêste kear dat de IUCN-status op 'e nij beoardiele waard, wie yn 2008; doe waard besletten om 'e status fan bedrige bistesoarte te hanthavenjen."
"Cedar Rapids is in stêd (city) yn de Amerikaanske steat Iowa. It is de twadsgrutste stêd fan de steat en de 181e stêd neffens ynwennertal yn de Feriene Steaten (2000). De stêd leit oan de rivier de Cedar, 20 km benoarden Iowa City en 100 km east fan Des Moines."
"Woltsjerken (Wool Churches), is de oantsjutting foar in rige grutte parochytsjerken yn doarpen en stedsjes yn Ingelân, boud yn de 15e oant iere 16e iuw, yn de Tudorstyl. Sy komme in protte foar yn de Cotswolds en yn East Anglia."
"De masters yn de list binne yn in logyske gronologyske folchoarder set. At de bertedatun net wis is, wurdt de perioade wêryn't men aktyf west hat jûn."
"Hast alle koarte ferhalen fan Ulbe van Houten binne skreaun yn 'e 1930-er jierren, en wat dat oangiet, kaam Brief nei Kanada in hiel ein efteroan. Mar Van Houten wie suver syn libben lang aktyf yn it Kristlik Frysk Selskip (KFS), en neffens Trinus Riemersma is er fanút dy organisaasje ûnder druk set om noch in ferhaal foar harren tinkboek te skriuwen, dy't yn 1958 útkaam ta gelegenheid fan it fyftichjierrich bestean fan it KFS. Neitiid waard Brief nei Kanada yn 1965 opnommen yn 'e twadde printinge fan Van Houten syn ferhalebondel De Rook fan it Lân. Dêrfan ferskynde yn 1994 in trêde printinge yn it ramt fan 'e rige Fryske Klassiken, dy't besoarge waard troch Trinus Riemersma en útjûn waard troch Utjouwerij Fryslân yn gearwurking mei de Afûk."
"De provinsjale wei 357 of N357 is in provinsjale wei tusken de stêd Ljouwert en Holwert, dêr't de wei nei splitst wurdt yn de N356 rjochting Dokkum en yn de N358 rjochting Bûtenpost."
"Masahiko Inoha (25 augustus 1985) is in Japansk fuotballer, dy't spilet foar Vissel Kobe. Earder spile Masahiko Inoha foar FC Tokyo, Kashima Antlers, Hajduk Split en Júbilo Iwata. Masahiko Inoha spile ek yn it Japansk fuotbalalvetal. Hy die mei oan it Aziatysk kampioenskip 2007, it Aziatysk kampioenskip 2011, it Confederations Cup 2013 en it Wrâldkampioenskip 2014."
"Mallemokken briede op kliffen; se lizze ien aai op de rûge stiennen of yn in hoaltsje fan plantaardich materiaal. Nesteljende fûgels en jongen kinne in akelich rûkende maachoalje oant twa meter fier spuitsje om sa ynkringers op ôfstân te hâlden. As fûgels it op harren fearren krije, wurde dy dêrtroch slim beskeadige, wat ta ferlies fan fleanfermogen en úteinlik de dea liede kin. Op dizze wize kin de Mallemok him effektyf tsjin rôvers lykas Jagers ferwarre."
"Mjitkundige stjerren komme geregeldwei foar yn keunst en kultuer, wêrûnder yn 't besûnder de heraldyk en de feksillology (flaggekunde). Dêrnjonken is oan 'e lykmjittige fiifhoeksstjer mei bûtenhoeken fan 36° en binnenhoeken fan 72°, wêrby't de inoar krusende linen binnenyn it figuer yntekene binne, histoarysk in beskate magyske, boppenatuerlike of okkulte betsjutting takend, û.m. yn 'e wikka. Dizze stjerfoarm stiet bekend ûnder namme fan pentagram, hoewol't dat eins in oantsjutting is foar alle soarten fiifhoeksstjerren. Fierders stiet de lykmjittige seishoeksstjer mei bûtenhoeken fan 60° en binnenhoeken fan 120°, as de inoar krusende linen binnenyn it figuer yntekene binne, bekend as de davidsstjer, dat in symboal is fan it joadendom. Sânhoeksstjerren (of heptagrammen) hawwe in bysûndere betsjutting yn 'e kabbala (de joadske mystyk), wylst achthoeksstjerren (of oktagrammen) gauris brûkt binne as motyf yn 'e islamityske arsjitektuer, benammen op it Yndiaaske subkontinint."
"Yn it Frysk damjen is it ek tastien rjocht foar- en efterút en nei links en rjochts te slaan. Fanâlds in typyske thússport. Wurdt spile op klubjûnen fan in tolvetal ferienings ten westen fan de line Ferwert-Heech. Yn 1974 wienen der in 400 organisearre spilers, in oantal dat yn dy tiid frijwat gelyk bleau."
"Yn it koarte teltsje fan 'e Draak is it net in god, mar in bist, dat fereare wurdt troch de Babyloaniërs. It is in grutte draak, dy't Daniël lykwols deadet troch him in giftich miel op te fuorjen dat er iepenbarst en stjert. (Der bestiet in Grykske leginde oer Aleksander de Grutte fan deselde strekking, allinnich dêr wurdt de rol fan Daniël ynnommen troch Aleksander. Beide ferhalen geane nei gedachten werom op in Mesopotamyske myte wêryn't de god Mardûk de goadinne Tiamat iepenbarste lit troch syn behearsking fan 'e wyn.)"
"Oerterp is in doarp yn de gemeente Opsterlân, east fan Drachten. It doarp hat likernôch 4.768 ynwenners (2006). It is dêrmei nei De Gordyk it grutste doarp fan de gemeente Opsterlân."
"Yn 1946, doe't it suvelfabryk 30 jier âld wie, is der oer de skiednis fan De Tynje om 1890 hinne in revu skreaun, mei teksten fan Fedde Schurer. Dy is doe trije dagen lang yn in grutte tinte opfierd troch 'Rjucht en Sljucht'. De tige passende titel 'In doarp riist út 'e puollen' is noch te finen op it monumintsje dat letter foar it bûterfabryk delset is."
"De Fryske myte giet oer de komôf fan de Friezen. Yn de fantastyske Fryske skiedskriuwerij (ein midsiuwen en 16e iuw) stamme de Friezen streekrjocht ôf fan de Frisii dy't troch Romeinske en ier-midsiuwske boarnen neamd wurde. Fierders soenen de Friezen altyd yn frijheid en lykweardich libbe hawwe en soe de Fryske identiteit, kultuer en taal sawat net feroare wêze yn al dy jierren. In bekend foarbyld bygelyks dêr't de myte yn werjûn wurdt is Croniicke ende warachtige Beschryvinghe van Vrieslant fan Ocko Scharlensis. Fan it Oera Linda Boek wurdt algemien oannomd dat it in ferfalsking is. In oare bekende myte is de Bataafske myte dy't oanhongen waard yn de sechtjinde en santjinde iuw."
"De swiertransportfloat waard ferkocht oan Heerema. Yn 1993 besleaten Wijsmuller Transport en Dock Express Shipping om tegearre fierder te gean as Dockwise. Yn 2001 waard fusearre mei Offshore Heavy Transport, wêrby’t Heerema 76% fan it bedriuw yn besit hie en it Noarske Wilhelm Wilhelmsen 24%. Ein 2006 waard bekend dat Dockwise ferkocht wurde soe oan 3i, ien fan de grutste private-equityfûnsen fan’e wrâld."
"De beamslieper hat trochinoar in kop-romplingte fan 8-11 sm, mei in sturtlingte fan 7-10 sm en in gewicht fan 17-40 g (flak foar de wintersliep útrinnend nei 50 g). De pels fariëarret op 'e rêch fan griisbrún yn it westen fan it areaal oant rodzich brún mear nei it easten ta. Op 'e fangen is de kleur wat ljochter, en de bealch en poaten binne witich oant krêmkleurich. Tusken it brune en wite diel fan 'e pels bestiet in skerpe demarkaasjeline. De kop is boppe-op brún, mei in stikjes wyt tusken de eagen yn en op 'e wangen, it kin en de kiel. Fan 'e snút rint in bân fan swart hier oer de eagen en de frij lytse earen hinne nei de nekke ta, wat dit bist in maskere oansjen jout."
"Yn jannewaris is de trochsneed temperatuer -8,0 °C, yn july 23,4 °C. Jierliks falt der trochstrings 856,5 mm delslach (mjitperioade 1961-1990)."
"Den Uyl waard yn lanlik bekend mei har film In naam der wet (1991), oer de dea fan kreaker Hans Kok, dy't nominearre waard foar de filmpriis Gouden Keal."
"Sûnt 14 oktober 2010 is Melanie Schultz van Haegen fan 'e VVD de minister fan Ynfrastruktuer en Miljeu. Hja hâldt har dwaande mei wetter, romte, mobiliteit en maritime saken. De steatssikretaris is sûnt 3 novimber 2015 Sharon Dijksma fan 'e PvdA en wurket oan miljeu, loftfeart, iepenbier ferfier, spoar en it KNMI."
"Yn 1620 soenen de jonkers Van Dekema, fanwegen it ferfier fan harren turf in feart dolle fan de Wispel of oant Easterboarn ta. Dat woe net rjocht klearkommee en doe namen de fjouwer Hearen Kompanjons, Crack, Fockens, Oenema en Teijens it yn 1645 oer. Earst slatten dy it leste ein fan de Lúkstertynje ut, dwers troch de tynjeset hinne. Dat waard in rjochtlutsen farwetter, in rek of rak fan sa’n 800 meter: it Tynjerak Op de ein fan de Lúkster heawei kaam in nije set yn de tynje. It rak krige dêr in smelte, mei in houten lânhaad oan beide kanten. De turfskippers koenen der tuskentroch en as in boer oerset wurde moast, koenen der losse balken oerhinne. De nije tynjeset yn it Tynjerak wie eins in balkbrêge."
"By de provinsjale ferkiezings fan 1935 krige de NSB 8% fan de stimmen en kaam mei twa sitten yn de Earste Keamer. Dit resultaat waard behelle tsjin de eftergrûn fan de grutte ekonomyske krisis. Mussert's imago fan betrouber politikus en syn pragmatisme, guon seine kleurleazens, dat him yn steat stelde ferskillende soarten fan fasisme te ferienigjen droegen ek by ta it súkses, krekt as de sterke organisaasje en politike strategy, dy't him rjochte op in demokratyske, legale oername fan de macht yn Nederlân. Yn 1936 waard de partij ûnder ynfloed fan Meinoud Rost van Tonningen iepenlik anti-semitysk. Rost van Tonningen begûn fraachtekens te setten by it liederskip fan Mussert. Hy waard dêrby stipe troch de Dútske NSDAP. De partij rekke sa yntern ferdield, dat wer late ta ledeferlies en in sterke anti-fasistyske reaksje fan de oare politike partijen, fakbûnen en de tsjerken. By de algemiene ferkiezings fan 1937 helle de partij mar 4% fan de stimmen en fjouwer sitten yn de Twadde Keamer, hoewol't it tal sitten yn de Earste Keamer op fiif kaam. De Twadde Keamerleden fan de NSB lieten net folle respekt sjen foar de parlemintêre prosedures en regels en moasten geregeldwei ta de oarder roppen wurde troch de keamerfoarsitter fanwegen fysik en ferbaal geweld. By de provinsjale ferkiezing fan 1939 krige de NSB ek 4% fan de stimmen."
"Lady Gregory wie de jongste dochter yn de Ingels-Ierske húshâlding Persse, grutgrûnbesitters, yn Roxborough, County Galway. De bûtenpleats fan de famylje omfieme 24 km², it grutte hûs soe letter, ûnder Ierske Boargerkriich ôfbaarne. Isabella krige thús ûnderrjocht; har takomstige karriêre waard bot beynfloede troch har nanny, Mary Sheridan, in katolike Iersk sprekkende frou, dy't de jonge Isabella Augusta Persse oer de pleatslike skiednis en leginden ferhelle."
"It tropysk reinwâld beynfloed yn grutte mjitte it klimaat, ek yn evenredige streken. Sûnder de oanwêzigens fan reinwâlden sou it op ierde folle drûger wêze."
"Vogel is sûnt 1978 dwaande mei de jazz-muzyk en yn de jierren 1982-1988 studearre er oan it konservatoarium yn De Haach. Hy spile yn de bands fan Frank Grasso en Loek Dikker en begûn yn 1985 in eigen kwartet. Hy arbeide op mei Robert Jan Vermeulen en Nikos Tsilogiannis en rjochte ein jierren tachtich mei Paul Weiling de groep Four in One op. Teffens wie er yn dy tiid oan't wurk mei fluitist Mark Alban Lotz. Yn de jierren njoggentich foarme er de groep Vogelvijf (1991), mei wa't er in cd opnaam dy't útbrocht waard op Vogel's eigen platelabel Loplop. Ek spile er mei yn de groepen fan ûnder oaren Akki Haak en Steven Kamperman. Yn 1997 rjochte Vogel syn VogelKwartet op, wêr't er in stikmannich albums mei makke."
"Mei it Flaamsk wurdt ek wol de saneamde tuskentaal oantsjutten, in foar Nederlanners dreech te folgjen min ofte mear standerdisearre foarm fan it Nederlânsk sa't dat yn Belgje sprutsen wurdt."
"Sawol foar de Earste as de Twadde Wrâldoarloch bestienen plannen foar de bou fan slachskippen. Yn 1940 waard, nei lang berie, it Slachkruserplan oannommen. Dit betsjutte de bou fan trije snelle slachskippen, of slachkrusers, foar de ferdigening fan Nederlânsk-Ynje. Binnen de marine wie dit plan omstriden, guon ofsieren yn de marinetop woenen de beskikbere fûnsen leaver bestede oan lytsere skippen en fleantugen. Mei de Dútske ynfal, inkele moannen letter, kaam fan dit plan neat mear terjochte."
"Yn it begjin fan de jierren ‘30 wie al it floatplan Deckers, neamd nei de destiidske Minister fan Marine, oannommen. Dit wie in beskieden bouprogramma. Net alle skippen út dit plan koenen realisearre wurde foar de oarloch. De Keninklike Marine gie dêrom de oarloch yn mei mar 3 lichte krusers, 2 flottyljelieders, 8 torpedoboatjagers, in hânfol torpedoboaten en kanonnearboaten en in tweintichtal ûnderseeboaten. Se spilen dan ek gjin rol fan gruttte betsjutting."
"Jackson is berne yn Atlanta, Georgia, Feriene Steaten fan Amearika op 20 jannewaris 1920, as soan fan Ernest D. Kelley en Clara Casey Kelley. As jonkje woe er dokter wurde, mar om't syn heit in Baptistysk dûmny wie, en syn mem it koar organisearre, kaam er al gau yn de tsjerke te sjongen. Hy hie der nocht oan, koe solo's sjonge, en kaam sa op de lokale radio. Dêrtroch kaam er te sjongen by it Lew Forbes Orchestra, en sa kaam er ta it beslút dat er artyst wurde soe."
"De Mallemok kin it hiele jier troch oan de Fryske en Nederlânske Noardseekust sjoen wurde, mar foaral nei in perioade mei oanlannige, stoarmeftige wyn yn de hjerst, soms mei hûnderten, meastal in pear oant tsientallen. Hy kin mei de Sulverkob betize wurde; in Sulverkob hat lykwols swarte wjukpunten en in Mallemok net en fierders fleane de twa soarten hiel ferskillend."
"Hanoi waard de hoofdstad fan doetiidsk 'Fjetnam' yn de 7e iuw. De âlde Sineeske namme Đông Kinh, waard Tonkin en waard letter troch de Europeanen de hiele regio mei oantsjut. Yn de 11e iuw waard de stêd Thang Long neamd. Yn 1637 festige de VOC in faktorij yn Tonkin, mei Carel Harsinck oan it haad. Dy hannelspost wie wichtich foar de eksport fan side nei Japan. Hanoi waard yn 1873 troch de Frânsen ynnaam en waard nei 1887 de haadstêd fan de Uny fan Yndosina."
"De Olympyske Simmerspullen 1976 ek wol de XXIe Olympiade neamd waarden yn 1976 yn Montreal, Kanada hâlden. De hynstesport waard hâlden yn it Olympic Equestrian Centre, Bromont."
"De NSB hie foaral oanhing ûnder de middenklasse: middenstanners, amtners en lytse boeren. De NSB wie fral sterk yn de regio's Drinte (benammen Assen), Utert, Noard-Hollân (benammen Amsterdam, Bloemendaal, Zandvoort, Marken en Tessel), de Achterhoeke (benammen Winterswijk en omkriten, Borculo en Ruurlo), Den Haach en net-befynlike grifformearde dielen fan de Feluwe (benammen Rozendaal), sawol fanwegen de lytse tsjerklike bining dêre, mar ek út reden fan it súkses fan Landbouw en Maatschappij yn dy kriten. Yn de sterk ferpyldere katolike gebieten wie de partij faak tige swak fertsjintwurdige, útsein de eastlike mynstreek yn Súd-Limburch dêr't rânetsjerklike mynarbeiders en arbeiders dy't yn it oanswettende nasjonaalsosjalistyske Dútslân wurken, relatyf faak NSB stimden. Ek de mear begoedigen (hege offisieren, ûndernimmers, frije beroppen) wienen lykwols lid fan „de Beweging”. Nije NSB-kiezers wienen fral eardere oanhingers fan de Liberale Steatspartij (LSP) en eardere SDAP-kiezers. De eigentlike partijfunksjonarissen kamen lykwols út alle lagen, politike en konfesjonele groepen fan de Nederlânske befolking."
"Herman Heijermans stoar yn 1924 mei 59 jier yn Zandvoort oan de gefolgen fan kanker. Syn begraffenis, organisearre troch de SDAP, hie plak yn Amsterdam. Syn populêrens die bliken út it grutte tal belangstellenden de rûte fan de lykkoets bylâns, fan Zandvoort nei Amsterdam: de minsken stiene rigendik."
"By izersteapelingssykte hemogromatoaze, om de fierstente grutte hoop izer, dy't yn de reade bloedsellen opslein is ta normale wearden te bringen."
"Yn 1891 waard in houten tsjerkje boud. Yn 1908 koe oan de Skipsleat in stienen herfoarme tsjerke boud wurde. Yn 1917 folge oan de Prikkewei in grifformearde tsjerke. Fan de iere organisearre folkswenningbou binne de rige fan tweintich út 1921 oan de Swynswei (de eardere Zeveinswei) en it streekje fan tolwe dy't yn 1938 en 1940 oan in sydpaad fan de Domela Nieuwenhuiswei kamen, goede foarbylden."
De N357 is yn 'e midden fan 'e 20e iuw stadichoan ûntstien troch opwurdearring fan âldere weidielen. Yn 'e jierren 60 waard de rûnwei om Stiens hinne iepensteld; dat wurdt yn 'e regel as it begjin fan 'e N357 sjoen.
"It Museumlângoed It Oranjewâld is in gebiet yn It Hearrenfean by it Museum Belvedêre dat oanlein is yn in barokstruktuer, dêr't eleminten út de Ingelske lânskipstyl yn makke binne."
"It tropysk oerwâld is fan grut ekonomysk belang. Der wurde in soad grûnstoffen oan ûntlutsen, dy't dêrnei ferwurke wurde yn produkten dy't wy ek brûke. Hurdhout is tige yn trek omdat it hecht is en net rottet. Aluminium (in metaal dat dylge wurdt yn gebieten mei reinwâlden) wurdt yn hast alles ferwurke, fan bestek oant fleantugen. Mar ek fiedsel en (stoffen foar) medisinen wurde út it reinwâld helle."
"Yn de Frânske tiid (1795-1813) wie de in fierdere efterútgong fan de marine. Oranjegesinde ofsieren waarden keard. Wol krigen herfoarmingsfoarstellen, lykas dy fan Jan Hindrik fan Kinsbergen, no neifolging. De fiif admiraliteiten waarden ferfongen troch in sintrale organisaasje, letter ministearje, mei in sit yn De Haach. Nettsjinsteande de sintralisaasje bleaune in soad werven en wurkplakken - omwille fan wurkgelegenheid - noch lang bestean. Uteinlik bleau in beskieden en neutrale rol oer, dy’t him foar de marine yn de 19e iuw en it begjin fan de 20e iuw foaral beheinde ta patrûljetaken yn de Yndyske wetters, útsein de Bombardeminten op Algiers."
"In galloway is meast swart koweras, mei hoarnen, dat oarspronklik út Skotlân komt. Galloways wurde faak yn natuergebieten ynset as grutte gerskers. Sy kinne har gau rêde yn it wyld en binne net agressyf."
"De tsjerke kent al hiel lang de tradysje fan in oargel, al oan it begjin fan de 15e iuw hat der in oargel stien. It hjoeddeiske oargel ferfong it oargel dat yn 1944 ferlern gyng. It trijemanualige ynstrumint waard boud troch de oargelmakkerij Verschueren út Heythuyzen."
De Bûtendykster Haadfeart is in feart yn de gemeente It Hearrenfean. De feart rint bylâns De Streek yn Tsjalbert en Gersleat fan Haskerdiken nei de Deelenwei.
"Willem Coulon wie akademydrukker (Ljouwert, doopt 6 desimber 1711 – dêre, begroeven 28 febrewaris 1782) en Steatedrukker (1742-1781) yn Ljouwert."
"Beamsliepers binne omnivoaren, dy't behalven plantaardich materiaal ek it hiele jier troch dierlik guod frette. Op it menu steane benammentlik fruchten, planteknoppen, sieden, nuten, blêden, ynsekten, larven en sels fûgelpiken. Oan 'e ein fan 'e simmer lizze beamsliepers itensfoarrieden oan foar de winter."
"Hughes wtrdt beskôge as ien fan de bêste dichters fan syn generaasje, hoewol't guonts twifelje oer sawol syn technyk as yntellekt. Nei it ferstjerren fan John Betjeman waard er yn 1984 beneamd ta Poet Laureate, in beneaming dy't er krige hawwe soe neidat Philip Larkin wegere hie omdat dy him der literêr net mear by steat ta fielde."
"Jonkhear Schelte Hessel Roorda fan Eysinga, (Langwar, 11 oktober 1780 - dêre, op Osingastate 28 augustus 1829), wie de soan fan jonkhear F.J.J. fan Eysinga en fan C.T. Aebinga fan Humalda."
"De bewenners fan Thessaloniki, dy't ûnder in rebûlje ien fan syn befelhawwers fermoarde hienen, strafte er grouwélich, 390, dêr't biskop Ambrosius him tsjerklike boete foar dwaan liet. Yn 394 luts hy op tsjin Arbogastes dy't wierskynlik yn 392 Falentinianus II fermoarde litten hie om Eugenius keizer fan it westen wurde te litten. Beiden waarden yn de Fipava-fallei - yn de Slach oan de Frigidus, tichtby Ad Pirum - ferslein. Sa waard it ryk foar de lêste kear troch ien hân regearre. Diskear duorre it koart, om't Teodoasius in pear moanne letter stoar. Nei Teodoasius syn dea waard it ryk ûnder syn beide soannen Arkadius en Honorius ferdield, ûnder fâldij en regintskip fan de Fandaalske generaal Stilicho."
"Hilbert spile in haadrol yn de grûnslaggenstriid fan de wiskunde, tusken it formalisme sa't dat troch Hilbert en Weyl foarstien waard, en it yntuysjonisme fan de Nederlânske wiskundige L.E.J. Brouwer. Hilbert hie in spesjaal programma opsteld om te kommen ta in folsleine en konsistinte aksiomatisaasje fan de heule wiskunde. Folslein wol sizze dat fan alle syntaktysk korrekte útspraken binnen in formeel systeem de wierheid of ûnwierheid bewiisd wurde kin. Konsistint wol sizze dat út dit systeem gjin ûnderling stridige útspraken ôflaat wurde kinne. Hilbert woe de konsistinsje fan wiskundige systemen ôfliede út de ferûnderstelling dat de ""einige rekkenkunde"" (yn it kontroversjeel dielsysteem fan de wenstige rekkenkunde fan de positive hiele getallen) konsistint wie. Hilbert fatte syn optimisme, om úteinlik te kommen ta in folsleine beskriuwing fan de wiskundige grûnslaggen, gear yn syn fermneamde útspraak: ""Wir müssen wissen - Wir werden wissen!"" (Wy moatte (it) witte - wy sille (it) witte!)"
"Yn it Standertmodel kommme trije generaasjes neutrino's foar. De earste generaasje wurdt it neutrino neamd (ek wol elektron-neutrino of e-neutrino), de twadde generatie muon-neutrino en de tredde tau-neutrino. De neutrino's binne ferneamd nei de elektrysk laden leptonen út deselde generaasje: elektron, muon en tau. Der bestiet foar eltse neutrino in anty-neutrino: antimatearje."
"It Wâldfrysk tanket syn namme oan syn taalgebiet, dêr't beamwâlen brûkt wurde as ôfskieding tusken greiden en ikkers. Yn it westen en noardeasten fan 'e provinsje wurde foar dat doel sleatten brûkt, mar yn 'e Wâlden soe dan it wetter fluch yn 'e sânige grûn weisakje."
"De Guernsey is in ljochtbrún koweras fan it Kanaaleilân Guernsey. It ras is ferneamd om har tige smaaklike molke, har guodlikens en hurdens."
Yn de toer hinget ien fan de grutste karriljons fan Jeropa. It bestiet út 53 klokken. Yn 1959 waarden 44 klokken getten troch Petit en Fritsen út Aarle-Rixtel dy't de fjouwer besteande klokken út 1952 oanfollen. Yn 1999 waarden der jitris fiif nije klokken oan ta foege.
"Den Uyl is in dochter fan PvdA-politikus Joop den Uyl en Liesbeth den Uyl-van Vessem. Sy gie nei it gymnasium en studearre Nederlânske taal en letterkunde. Dêrnjonken folge se rezjy- en spylles oan de Teäterskoalle. Se wie ynearsten leraresse, mar nei seis sleat se har oan by it linkse filmkollektyf Amsterdamsk Stedssjoernaal. Dêr wie hja yn't earstoan wie senariste, produksje- en rezjyassistente. Letter makke se har eigen films."
"Nicolas Verrien (as Nicolas Verien) wie in Frânsk ûntwerper fan monogrammen. Hy wurke tusken 1685 en 1724. Verrien syn monogrammen waarden brûkt troch ambachtslju en keunstners, fan goudsmidden en slotmakkers oant byldhouwers en keunstskilders. De keunstner Gérard Edelinck makke in portret fan Verrien. Wurk fan Verrien sit yn de samling fan it Cooper–Hewitt, National Design Museum yn Manhattan, New York."
"Der bestiet in beheinde mjitte fan taalfariaasje binnen it Wâldfryske dialektgebiet, dy't benammentlik delkomt op útspraakferskil. Sa wurde bygelyks yn it noarden wurden as ""hiel"" en ""giel"" útsprutsen as hiel en giel, wylst yn 'e rest fan it Wâldfryske gebiet (en yn alle oare Fryske haaddialekten) fan heel en geel sein wurdt. Teffens is de útspraak lizze en sizze foar ""lizze"" en ""sizze"" yn in diel fan it Wâldfryske gebiet húsriem, wylst frijwol oeral oars yn Fryslân fan leze en seze sprutsen wurdt. Regionaal wykt it Westereindersk, fan it doarp De Westerein, yn 'e noardlike Wâlden, lykwols fierwei it measte fan 'e rest fan it Wâldfrysk ôf. Dat subdialekt brûkt karakteristike foarmen as reen foar ""rein"" en Woden foar ""Wâlden""."
"Doe kaam Jurjen Visser lykwols mei it berjocht dat oankommend wykein syn dochter Trynke thúskaam út Hollân wei, en har nije Hollânske feint, in soldaat, meinimme soe. Dat feroare lykwols foar in soad oare tsjerkeriedsleden de sitewaasje, want it koe fansels net sa wêze dat dy útfanhûzer de preek net ferstean koe. Dêr wied er wer: de iene Hollanner dêr't yn Fryslân altyd alles om oergean moast. Master friet himsels suver op, mar in mearderheid fan 'e leden stimde úteinlik tsjin in Fryske tsjinst, en master krige de opdracht om Hekstra op te skiljen mei de fraach oft it wier net yn it Nederlânsk koe. De dûmny, dat in ynskiklik man wie, woe de tsjerkerie ek yn dizze saak wol gerive, dat de Fryske tsjinst wie fan 'e baan."
"Yn 2011 hat de agglomeraasje Dover sa'n 31.000 ynwenners. Fiskerij, yndustry en benammen it toerisme en de havenaktiviteiten binne de wichtichste boarnen fan ynkomsten."
jannewaris: Bernard fan Clairvaux ropt it Konsylje fan Troyes byinoar. De Timpeliers krije grutte macht fan de paus en wurde de machtigste organisaasje fan midsiuwsk Jeropa
"De tsjerke waard yn 1660 boud en ferfong de earder ôfbrutsen Sint-Maartenstsjerke op dit plak. De toer wie acht jier earder boud en hearde noch by de âlde tsjerke. Nei de ôfbraak fan dizze tsjerke bleau de toer stean en waard de nije tsjerke der tsjinoan boud. De tsjerke leit op de lykneamde Sint-Maartensterp yn de âlde agraryske buorren fan Makkum. Letter wreide it plak him fierder út nei it suden ta en kaam bûten de buorren te lizzen yn it by Makkum foege Statum, by de slûs nei de eardere Sudersee yn de farrûte nei Boalsert."
"Op 8 novimber 1889 waard Montana as de 41e steat ta de Amerikaanske Uny talitten. Begjin tweintichste iuw waarden de prêrjegebieten fan 'e steat kolonisearre en foar in diel yn kultuer brocht mei yrrigaasjeprojekten. Under de Earste Wrâldoarloch tsjinnen likernôch 40.000 Montaansters yn 'e Amerikaanske Striidkrêften, wat delkomt op sa'n 10% fan 'e befolking, nei ferhâlding mear as út hokker oare steat ek. Dêrfan kamen sa'n 1.500 man te sneuveljen, wylst nochris 2.437 oaren ferwûne rekken. Fierders levere Montana 10.000 kavaleryhynders foar de oarlochsynset. Yn febrewaris 1918 feardige it Steatskongres fan Montana de Oprokkeningswet fan Montana út, wêrmei't krityk op it Amerikaanske regear en leger kriminalisearre waard. Under dy wet waarden mear as 200 minsken oppakt, wêrfan't 78 feroardiele waarden. Dat wiene yn 'e regel pasifisten, dy't yn 40% fan 'e gefallen finzenisstraffen oplein krigen. Yn maaie 2006 feardige gûverneur Brian Schweitzer postúm in folsleine amnesty út foar alle lju dy't feroardiele wiene ûnder de Oprokkeningswet."
"Bakkefeanske Dunen is de namme fan in Natura 2000-gebiet (klassifikaasje:Hegere sângrûnen, nûmer 17) by Bakkefean yn de gemeente Opsterlân. De oerflakte fan it Natura 2000-gebiet is 261 ha. It is yn behear troch It Fryske Gea, Steatsboskbehear en partikulieren. Oant 1925 ta in grut heidefjild yn syn hiele hear en fear de Drintske grins bylâns, mar doe foar it grutste part ûntgûn en oanmakke."
"It oargel is yn 1780 boud troch de Eastenriker Johannes Mittenreither. Willem Hardorff wreide it ynstrumint yn 1854 út mei in boppewurk. Yn 1894, 1929 en 1949 fierden ferskillende oargelbedriuwen mear feroarings út. Oargelmakkerij Reil út Heerde brocht it oargel yn 1980 werom yn de âlde steat, fral ek om't fan Mittenreither net in soad orizjineel wurk oerbleaun is. Ek it front is wer yn âlde kleuren werom brocht. It ienmanualige oargel mei oanhongen pedaal besit fjirtjin registers en waard foar it lêst yn 2015-2016 troch Reil restaurearre."
Erlangen is in stêd yn de Dútske dielsteat Beieren. De stêd hat 103.197 ynwenners (2010). Erlangen is sûnt it jier 1974 in Dútske Großstadt.
By gelegenheid fan de fiering fan Keninginnedei 1993 is de poarte foar ien kear wer delsetten. Tichtby de lokaasje fan de âlde poarte is no in brassery en in strjitte mei deselde namme.
"Willem syn âlden lieten him it tekenjen leare by Wessel Pieters te Bûtenpost en stjoerden him mei 12 jier nei Ljouwert as learling by de behangselskilder Frans Swart, by wa't er lykwols mar in jier bleau. Doe kaam er troch bemiddeling fan Jr. Ulbo van Burmania, grytman fan Ljouwerteradiel, by de amateurskilder Johannes Verrier, sollisiteur militêr te Ljouwert. Under syn lieding lei er him trije jier ta op it tekenjen. Letter oefene er mei syn freonen D.J. Ploegsma en J.V. Nicolay yn it skilderjen mei oaljeferve, ek by Verrier, en neifolgend krige er fan skilder H.W. Beekkerk ûnderrjocht yn it lânskipsskilderjen, dat er letter lykwols net folle dien hat."
De Fochtel hat in eigen kapel dy't ta de Protestantske Gemeente yn Easterwâlde heart. Allinnich yn de simmermoannen en Earste Krystdei wurde der tsjerketsjinsten hâlden. Mei yngong fan 2008 wurde der gjin tsjinsten mear hâlden.
"Beamsliepers binne útsprutsen boskbewenners, al libje se dêrbinnen yn in wiid ferskaat oan habitats. Se kinne foarkomme yn sawol leaf-, mingd as nullewâld, al lykje se oer it algemien de foarkar te jaan oan âlde leafbosken mei in rike ûndergroei fan strewelleguod. Yn it westen fan har ferspriedingsgebiet komme se lykwols gauris foar yn spjirrewâlden, en op oare plakken ek wol yn rivierbosken en oan boskrânen mei beidragende beammen en strûken en yn hôven. Ek rotsige terreinen yn berchbosken en op 'e wâldsteppes fan Aazje hearre ta har wengebiet. Yn 'e Alpen komme se foar oant op in hichte fan 2.300 m, mar yn oare berchtmen binne se waarnommen oant op 3.500 m."
"It lûd ûntstiet by it mûlestik. Dêr wurdt de lucht troch liptrillings yn beweging brocht en sa ûntstiet in steande golf yn de buis. Omdat yn in beskate buislingte mear hiele steande golven passe, is it mooglik om by gelyk bliuwende buislingte mear toanen te produsearjen, de saneamde boppetoanen: 1 golf mei lingte ""X"" (de grûntoa), 2 golven mei lingte 1/2 ""X"" (earste boppetoan), 3 golven mei lingte 1/3 ""X"" (twadde boppetoan) ensfh."
"Boerum leit oan de noardkant fan de Grinzer Strjitwei, tusken Bûtenpost en Gryptsjerk, op 53°16'N - 6°14'E. It doarp hat fia de Boerumer Faart, ek wol Skipsleat neamd, in wetterferbining mei de Lauwers, dy't sûnt de oanlis fan de N355 lykwols gjin iepen ferbining mear is."
"As Drusus yn 9 f.Kr. komt te stjerren, nimt Tiberius syn wurk oer en wurdt der besocht om Germaanje om te foarmjen ta in Romeinske provinsje. De pasifikaasje fan it gebiet ferrint lykwols fan begjin ôf oan muoisum. De Germanen wienen in oarlochssuchtich folk en it Germaanske gebiet wie yn dy tiid noch frijwat ûnherberchsum mei in protte wâlden en sompen. Doe't yn 9. n.Kr. in grut part fan de Germaanske stammen yn ôpstân kaam ûnder lieding fan Herman en de Romeinske legioenen yn it Teutoburgerwâld ferneatigjend ferslein waarden yn de Farusslach, waard it leger útwreide ta acht legioenen."
"Sa fusearren yn 1970 de Stoomfeart Maatskippij Nederlân (SMN), Keninklike Rotterdamske Lloyd (KRL), Keninklike Java-Sina Pakketfeartlinen (KJCPL) en Feriene Nederlânske Skipfeartmaatskippij (VNS) ta Nederlânske Skipfeart Uny, sûnt 1977 Keninklike Nedlloyd Groep. Yn 1980 waard de Keninklike Nederlânske Stoomboat-Maatskippij oernommen en wie it - bûten de tankfeart - de ienige oerbleaune grutte Nederlânske rederij, neidat de Hollân-Amearika Line yn 1989 troch Carnival Cruise Lines oernommen waard. Yn 1996 waard fusearre mei P&O Konteners ta P&O Nedlloyd en yn 2005 waard de rederij oernommen troch A.P. Møller-Mærsk om fierder te gean as ûnderdiel fan Mærsk Line."
"De localizer (ôfkoarte ta LOC) bestiet út in rige antennes foarby de ein fan de lâningsbaan. Twa toanen wurde útstjoerd op ien fan de fjirtich beskikbere ILS-kanalen tusken 108 MHz en 112 MHz. Ien is modulearre op 90 Hz en de oare op 150 Hz, mar beide binne like sterk."
"De Bile Leit ûnder de Beam, yn it oarspronklike Noarsk: Under Treet Ligg Øksa, is in toanielstik yn fjouwer bedriuwen fan 'e hân fan 'e Noarske skriuwer, dichter, toanielskriuwer, akteur en teaterdirekteur Tormod Skagestad (1920-1997). Under Treet Ligg Øksa waard foar it earst publisearre yn 1955."
Njonken har aktearwurk is se ek altiten trochgien mei te posearjen foar neakenblêden; sa stie se yn 2008 yn 'e Penthouse en wie se de covergirl en de Penthouse Pet fan 'e moanne novimber. Dyselde moanne stie hja ek op 'e omslach fan Club International. Neffens har offisjele opjefte is se 1.63 m en 48 kg. Oktober 2007 ûndergie se in boarstfergrutting wêrnei't se kup 34DD krige. Hja wennet yn 'e omkriten fan Los Angeles.
"As programma hoecht Aspell gewoanlik net los ynstallearre te wurden, om't dat automatysk dien wurdt troch it haadprogramma. De wurdlisten moatte wol sels ynstallearre wurde, en binne fia de softwaredistribúsjes of de Aspell-webstee te krijen."
"Fierder hat de gemeente noch ien buorskip, Amelte, krekt east fan de stêd. It eardere streekdoarp Kleasterfean is no in part fan de stêd Assen wurden."
"E-mail of mail is digitale post fia ûnder oare it ynternet, dat wol sizze it gehiel fan it ferstjoeren en ûntfangen fan digitale brieven of boadskippen. Foar dy Ingelske/ynternasjonale begripen wurde yn it Frysk faak de begripen e-post of elektroanyske post brûkt. Tagelyk kin it wurd ek it digitale brief of it boadskip sels betsjutte. Foar dy betsjutting wurdt yn it Frysk e-brief, elektroanyske brief of e-berjocht brûkt. De earste e-mail oer in kompjûternetwurk waard yn 1971 troch Ray Tomlinson ferstjoerd. Om 1995 hinne waard soks populêr by it grutte publyk, tegearre mei it wrâld-wide-web."
"Ferskillende organisaasjes (bygelyks it WNF en it IUCN) sette har yn foar it behâld fan de reinwâlden en de dieren dy't der libje. Ek de Nederlânske regearing jout jild út foar de beskerming fan dizze oerbosken. Nettsjinsteande dat bliuwt it slim om it ôftakeljen te stopjen, omdat ekonomyske belangen sa'n grutte rol spile. Reinwâlden groeien gruttendiels yn treddewrâldslannen, en de regearings dêr kinne al it jild dat sy krije toar de ûntginning fan it wâld, goed brûke."
"De Olympyske Simmerspullen 2012 fan de XXXe Olympiade sille fan 27 july oant en mei 12 augustus 2012 hâlden wurde yn Londen, de haadstêd fan Grut-Brittanje. Londen is de earste stêd dy't foar de trede kear de Spullen organisearje mei. Earder hiene de Spullen fan 1908 en 1948 hjir ek plak. It Kanofarren hat plak yn de Dorney Lake en de Lee Valley White Water Centre."
"Yn it ferhaal fan Bel wurdt de heidenske godstsjinst fan 'e Babyloaniërs mei de gek beslein. As Daniël wegeret te leauwen dat de god Bel alle offerjeften dy't eltse dei oan him brocht wurde, ek wier-wier opyt, wurdt kening Syrus (Syrus de Grutte) alhiel breinroer, en easket er dat de santich preesters fan Bel bewize dat de god docht wat se sizze dat er docht. Dat, de timpel mei de offerjeften deryn wurdt foar de nacht hermetysk ôfsletten; mar as hja allinnich binne, bestruit Daniël yn it bywêzen fan 'e kening de timpelflier mei jiske. De oare moarns binne de offerjeften fuort, mar yn 'e jiske binne dúdlik fuotprinten te sjen. As hja dêroer ûnderstien wurde, jouwe de preesters ta dat hja in geheime tagong ta de timpel hawwe, en dat sysels dy nachts alle offerjeften opiten hawwe. Dêrop wurde de santich preesters mei harren froulju en bern deamakke, wylst Daniël it byld fan Bel oan gruzeleminten slaan mei."
"De selsstannige operaasjewize fan slûpskutters makket dat se net folle stipe ynroppe kinne as se yn 'e knipe komme. Faak is it wol mooglik om 'e loftmacht om in bombardemint yn 'e neite fan 'e eigen posysje te freegjen, mar dat is gjin presyzjeynstrumint en kin de slûpskutter dêrom sels likegoed fataal wurde as syn fijannen. De trening fan slûpskutters omfiemet sadwaande de ûntwikkeling fan in breed ferskaat oan feardichheden, dy't harren by steat stelle moatte om sels yn 'e dreechst mooglike omstannichheden selsstannich te oerlibjen. Foar it eigentlike slûpsjitwurk moatte slûpskutters leare om oeren lang in selde posysje te hâlden en har sa min mooglik te bewegen om harren oanwêzigens net oan 'e fijân te ferrieden. Los dêrfan wurde militêre slûpskutters ek treend op it mêd fan it ûntdekken fan fijannige slûpskutters, it beslûpen fan fijannige posysjes, kamûflaazje, ynfiltraasje, observaasje en surveillânse."
"De peartiid fariëarret frijwat neigeraden de klimatologyske omstannichheden. Yn westlik Sibearje set er begjin febrewaris al útein, mar yn it Russyske Fiere Easten begjint er pas yn maart of begjin april. De pearing duorret by Sibearyske wezelingen sa'n 35 minuten, wêrnei't in draachtiid fan 38-41 dagen folget. Dan wurde der 4-10 jongen smitten, dy't blyn en hast keal te wrâld komme. Mei in pear dagen begjint de pels te groeien en mei in moanne geane de eagen iepen. Nei twa moanne wurde se ôfwûn, en tsjin ein augustus binne se folgroeid en selsstannich. De folwoeksen jongen fan datselde jier kinne fan âldere bisten ûnderskaat wurde troch har dûnkerder pels en lichtere lichemsbou. Sibearyske wezelingen hawwe in libbensferwachting fan rom 2 jier"
"Brattahlíð waard ein 10e iuw stichte en wie de earste buorkerij foarfêst op Grienlân; de pleats lei oan de útein fan in fjord op sa'n 60 km fan de oseaan. Brattahlíð waard bewenne oant ein 15e iuw, dêrnei waard it klimaat kâlder en wie it yn alle gefallen dien mei de lânbou op Grienlân. De delgong fan de koloanje kinne eroazje, kompetysje fan de Inuit, makliker manieren om oan bistehûden te kommen en it opgong meitsjen fan de Hânze harres dien hawwe."
"De rivier hat altyd al fan belang west foar skipfeart en ôfwettering fan it leechlizzend lân dêr’t er troch rint. De rin fan de rivier is mear as ien kear feroare trich minslik yngripen. Foar it earst waard dêroer skreaun yn 1236, mei as oanlieding in oerstreaming. Yn de 17e iuw waarden de Old Bedford en de New Bedford oanlein om in fluggere rûte foar it wetter nei see te kreëarjen. Yn de 20e iuw hawwe it Cut-Off Channel en it Great Ouse Relief Channel de wetterstreamen yn it gebiet feroare en it gefaar foar oerstreamings yn de regio fierder ferlytse."
28 novimber is de 332e dei fan it jier op de Gregoriaanske kalinder (yn in skrikkeljier de 333e). Der folgje noch 33 dagen oan 'e ein fan it jier ta.
"Hanna Gronkiewicz-Waltz (Warsjau, 4 novimber 1952) is in Poalsk liberaal-konservatyf politika dy’t sûnt 2 desimber 2006 de boargemaster fan Warsjau is. Se is de earste persoan ea dy’t dy posysje ynnimt."
"Neidat Maja Hermes krigen hie, wikkele sy him yn in tekken en gie sliepen. De lytse pop, dy't fluch âlder waard, krûpe nei Thessaalje, dêr't er yn de skimer fan de earste dei wat fee fan de god Apollon stal. Ek fûn er de lier út. Doe't Maja dat te hearren krige, wegere sy dat te leauwen, en pas doe't Seus tuskenbeiden kaam en de side fan Apollon keas, wie sy oertsjûge. Apollon hoegde syn fee net tebek, mar hâlde wol de lier as priis."
"De koepeltsjerke waard yn 1777 oant 1779 op it plak fan in let-midsiuwske krústsjerke út de 14e iuw boud. De âlde tsjerke mei in swiere sealtektoer lykas dy fan Wânswert wie troch fersakking te boufallich woarn om noch te renovearjen te kinnen. Arsjitekt fan de achtsidige koepeltsjerke wie de Harnzer boumaster Willem Douwes, dy't him foar it ûntwerp ynspirearje litten hie troch in yn 1682 publisearre boek oer boukunde fan de Amsterdammer Simon Bosboom. Fan de âlde tsjerke bleaune de fûneminten, de grêfkelders, in gevelstien en de lytse klok út 1593 bewarre."
"De Galloway hat frijwat koarte poaten sit rûch yn it hier, sadat er winterdeis bûten bliuwe kin en in protte kjeld hawwe kin. It hier fan de Galloway is lang en slaggerich en ek de earen binne karakteristyk. Galloway-kij hawwe in trochsneed skofthichte fan 120 sm en wage 450-590 kg: bollen binne trochstrings 130 sm en wage 600-900 kg. De bisten binne robúst. Rieren kinne ûnder de bolle at sy 20-27 moannen binne, sy kinne elts jier kealje."
"Daniela Cicarelli (6 novimber 1978, Belo Horizonte, Brazylje) is in earder Brazyljaansk telefyzjepresintatrise foar MTV Brazylje, en ek in fotomodel."
"De namme Bûtendykster Haadfeart jildt sûnt 15 maart 2007 as de offisjele namme, as ferfanging foar de eardere offisjele namme Buitendijksche Hoofdvaart."
"Alexei Kondratyevich Savrasov (Алексе́й Кондра́тьевич Савра́сов) (24 maaie 1830 - 8 oktober, 1897) wie in Russysk lânskipsskilder en skepper fan de lyryske lânskipsstyl."
"Egbert wie in soan fan Ealhmund, kening fan Kent. Nei de dea fan syn heit is syn posysje ûnwis en wurdt er troch Offa fan Mercia en Beorhtric fan Wesseks yn 789 nei it fêstelân fan Europa ferbanne. Dêr hat er 13 jier ûnder beskerming fan Karel de Grutte libbe. Nei it ferstjerren fan Beorhtric yn 802, slagget it Egbert mei stipe fan Karel de Grutte en fan de paus de troan fan Wesseks te besetten. Karel seach him fral as tsjinwicht fan de oermacht fan Mercia. It leger fan Hwicce (in hartochdom yn Mercia), falt Wesseks fuortendaliks oan, mar de oanfal wurdt troch Egbert ôfslein."
"Op 6 oktober 1973 bruts de Jom Kipoeroarloch út, wêrnei’t de OPEC in oalje-embargo ynstelde foar de Feriene Steaten en Nederlân, wat late ta de oaljekrisis fan 1973. Dit bliek in grutte stimulâns foar de offshore-sektor, benammen op de Noardsee."
"De grutte oerbleaune Nederlânske rederijen binne no ûnder oaren Wagenborg en Spliethoff, beide fan oarsprong lytse hannelsfeartrederijen, krekt as Seatrade."
"De Nederlânske werven dy’t noch bestean hawwe har spesjalisearre yn baggelskippen, ferries, offshoreskippen, jachten en spesjale transportskippen. Tweintich jier lyn hie Nederlân in oantal bloeiende marinewerven, lykas Van der Giessen de Noard (polyester minenjagers), De Skelde yn Flissingen (fregatten), Rotterdamske Drûchdok Maatskippij (RDM) en Wilton-Fijenoord, mei potinsjeel om te eksportearjen. Dat is nea goed fan’e grûn komd. De oerbleaune werven litte faak in kasko yn de legeleanenlannen bouwe dat se ôfbouwe yn Nederlân. Faak hat men ek yn dizze werven ynvestearre. It meast súksesfolle foarbyld hjirfan is Damen."
"Nei't earder al yn 1511 ûnder in belis fan de stêd en letter ek de swiere ierdskodding fan 1532 de toer slim skeinde, foelen twa iuwen letter dielen fan de toer del. Yn 1774 folge de sloop fan de rest fan de toer en yn 1776 wie de bou fan in nije toer. Dy toer wie no mei 49 meter leger as de foargonger, mar krige wer in lantearne mei sipel as bekroaning."
"Jeannette Rankin stoar yn 1973 yn Carmel, Kalifornje, se is 92 jier wurden. Ranking stelde har besittings yn Watkinsville, Georgia beskikber om “folwoeksen, wurkleaze froulike arbeiders” stipe te jaan. It wie it startjild foar de Jeannette Rankin Foundation. Yn 1985 waard in stânbyld fan har oprjochte en pleatst yn de United States Capitol’s Statuary Hall."
"De liere rekke meitiid stadichoan út 'e graasje en yn it ferjit, en tsjinne inkeld noch as symboal, om eat bysûnders mei út te drukken. Yn 1926 waard dit ynstrumint lykwols op 'e nij boud troch ynstrumintmakkers Edmund Pracht en Lothar Gärtner, no as in gromatysk stimd snaarynstrumint. Dy feroaring makke it mooglik en spylje moderne muzyk op 'e liere. De moderne liere wurdt bespile yn fjouwer toansoarten: sopraan, alt, tenoar en bas. De snaren jouwe in tige heldere klank ôf, en foarmje sa in ynspiraasjeboarne foar muzikanten, komponisten en ynstrumintbouwers. Tsjintwurdich wurdt de liere wer oer de hiele wrâld bespile."
"De skat wurdt datearre op mooglik de 8e iuw of begjin 9e iuw en bestiet út sa'n 1.500 ûnderdielen fan foaral goud en sulver (totaal 1,3 kg sulver en 5 kg goud en dêrmei grutter as dy fan Sutton Hoo yn 1939). It giet om stikken guod fan Angel-Saksyske oarsprong. De fynst bestiet út stikken fan swurden, riemen en helms, dy't troch manlju brûkt binne en trije krusen. Om't it hjir om guod giet makke fan djoerdere en ryklik bewurke metalen, tinkt men dat de oarspronklike besitters ta de elite heard ha. Wêrom't it guod yn de grûn rekke is, is noch net bekend. Mooglik is der sprake fan in bút, mar it soe ek om in offer gean kinne."
"It ynstrumintelâningssysteem (Ingelsk: instrument landing system, ILS) is in radionavigaasjesysteem dat in piloat fan in fleantúch horizontale en fertikale begelieding jout by it neierjen fan in lâningsbaan. Hjirby wurdt brûk makke fan twa ferskillende radiosinjalen. Op in ynstrumint dat oansletten is op in ûntfanger kin in piloat sjen oft hy rjocht foar de baan en op de goede hichte fljocht. Op dizze wize kin in lâning ek by (tige) min sicht útfierd wurde."
"It ferspriedingsgebiet fan 'e beamslieper beslacht it grutste part fan East-Jeropa en de Balkan, dêr't er foarkomt fan it Baltikum oant de kust fan 'e Adriatyske See. De eastgrins fan syn areaal falt gear mei de rivier de Wolga en it Oeralberchtme, yn eastlik Jeropeesk Ruslân. Yn it súdeasten heart ek Transkaukaazje ta syn ferspriedingsgebiet. It meast westlike diel fan it areaal leit yn eastlik Switserlân, wylst er yn Eastenryk foarkomt oant justjes besuden de Donau. Der libbet in isolearre populaasje yn it Boheemske Wâld, oan 'e Tsjechysk-Dútske grins. Fierders besteane der ek isolearre populaasjes yn ferskate dielen fan Sintraal- en West-Aazje, wêrûnder parten fan Afganistan en de Sineeske autonome regio Sinkiang-Oeigoerje, de Tjensjan-bergen fan Tadzjikistan, Kirgyzje en Kazachstan, sintraal Iraan en in part fan Israel. De grutste populaasjetichtheid komt foar yn 'e wâlden fan Moldaavje, de Kaukasus en Sintraal-Aazje."
"Yn de Twadde Wrâldkriich like de tsjerke it geweld besparre te bliuwen, mar yn novimber 1944 sloech it fjoer fan de brân yn de stêd, feroarsake troch in bombardemint, oer nei it gebou en sawol tsjerke as toer baarnden foar in part ôf. Nei de befrijing stoartte de toer by in stoarm yn oktober 1945 yn. It ferwulft en de yngongspartij fan de tsjerke rekke dêrby sa slim skeind, dat der gjin reparaasje mear mooglik wie."
"Yn de nei-oarlochske jierren rûn it iene nei it oare skip fan de Nederlânske werven. Cornelis Verolme wie ien fan de belangrykste foaroanmannen fan de Nederlânske skipsbou. Nederlân wie in foaroansteand skipsboulân. Stadichoan begûn lykwols earst Japan it findel oer te nimmen, dêrnei Singapore en tsjintwurdich foar de grutte skippen Súd-Korea en Sina en foar de lytsere skippen lannen as Roemeenje, Meksiko en eartiidske Sovjet republiken. Kenmerkjend wie it fallissemint fan Rijn-Schelde-Verolme yn 1983 as gefolch fan de doetiidske krisis yn de swiere skipsbou. RSV wie in kombinaasje fan skipswerven en masinefabriken dy’t begjin 1971 ûntstie. Nei oanlieding hjirfan waard de Parlemintêre enkête RSV hâlden."
"Weigand, Rudolf Kilian: Predigen und Sammeln. Die Predigtanordnung in frühen Tauler-Handschriften. Yn: Studien zur deutschen Sprache und Literatur. FS Konrad Kunze. Hg. von Werner Williams-Krapp. Hamburch 2004, s. 114-155."
20 jannewaris is de 20e dei fan it jier op de Gregoriaanske kalinder. Der folgje noch 345 dagen oan 'e ein fan it jier ta (yn in skrikkeljier 346).
"Dexter, Miriam Robbins and Edgar C. Polomé, eds. 1997, ""Varia on the Indo-European Past: Papers in Memory of Marija Gimbutas."" Journal of Indo-European Studies Monograph #19. Washington, DC: The Institute for the Study of Man."
"Dêrnei lizze de Kening en de Keninginne in krâns by it monumint út namme fan alle boargers fan Nederlân. Dêrnei wurdt it sinjaal ""Taptoe"" spile, dat om acht oere einiget; de klok fan 'e Nije Tsjerke slacht en der wurde twa minuten stilte holden ta de neitins fan harren dy't yn en troch in oarloch ferstoarn binne. Nei de twa minuten stilte wurdt in kûplet fan it Wilhelmus spile, wêrby't eltsenien meisjonge kin. Dan wurdt der in koarte taspraak holden oer 'e betsjutting fan 4 maaie. Dêrnei wurde krânzen lein troch fertsjintwurdigers fan it Nederlânske regear, wêrûnder de minister-presidint, it parlemint, de Nederlânske kriichsmacht, fersetsbeweging en in protte organisaasjes; ek wurdt der in selsskreaun gedicht útsprutsen troch in skoalbern. Dêrnei wurde der blommen dellein by it monumint troch skoalbern út 'e omkriten. Op it lêst begjint it defilee, wêrby't eltsenien by it monumint lâns rinne kin en blommen dellizze kin."
"Van Borssum Waalkes beskôge himsels as in learling fan Louis Gerlach Pareau, in fertsjintwurdiger fan de Grinzer rjochting. Troch syn modernistyske opfettings kaam er mear as ienris yn oanfarring mei de konservativere leden fan syn gemeente. As predikant lei er him ta op 'e kategeze, mar dêrnjonken wied er in fûleindich strider foar de ynfiering fan it Frysk as tsjerketaal, en hy sette om 1860 hinne as earste it Evangeelje fan Markus oer nei it Frysk. Hy wie gjin begenedige sprekker. Syn deiboek, dat er mei ûnderbrekkings byhold fan 1840 oant 1853, toant him ûnwis yn syn leauwensoertsjûgings, mar oprjocht sykjende."
"Neist de sleepfeart begûnen dizze reders har ek dwaande te hâlden mei rêding fan yn need ferkearende skippen en berging. Yn 1922 waard de Reade See op de Azoaren stasjonearre. Letter waard it oantal stasjons útwreide ta in ring om de Atlantyske Oseaan. By Land's End, de Azoaren, Ferrol, en St. John, Bermuda, Kurasao, Singapore en Hong Kong leinen sleepboaten op stasjon. Tsjintwurdich, mei hieltyd feiliger wurdende skipfeart, is dit in te kostbere saak wurden."
"De 'Kachelotplaat (Dútsk: Kachelotplate) is in ûnbewenne waadeilân. It eilân beslacht in gebiet fan likernôch 260 hektare, it hat in lingte fan 2,5 kilometer en in breedte fan 1,3 kilometer. De Kachelotplaat leit sa’n 2,5 meter boppe de seespegel. It East-Fryske eilân leit yn tusken Boarkum, oarekant fan de Easteriems, en Júst, oarekant de Heaksgat. It leit inkele kilometers westlik fan Memmert, mei dêrtusken it Heaksgat-farwetter. De namme fan it eilân komt fan it Frânske wurd ‘cachelot’, dat potfisk betsjut."
Yn de loft stekke de snaffel en de griisswarte poaten dúdlik fan de rest fan it lichem ôf. Ek is by guon fûgels wol in wite eachring te sjen mei in wite streek nei achter. Soksoarte fûgels wurde ek wol Brilskoeten neamd. Dit is lykwols gjin kenteken fan ien as oare ûndersoart mar is mear in kleurfariant dy't ûnder de skoeten foarkomt.
It tal ynwenners bedraacht 256.000 (2012). De befolking bestiet benammen út Melaneezjers en Jeropeanen. Der binne 25 fleanfjilden yn it gebiet. Aircalin en Air Calédonie binne de twa loftfeartmaatschappijen.
"Ien fan de earste meganysk oandreaune skippen dy’t ûntstienen wienen de sleepboaten. Yn 1842 boude Fop Smit út Kinderdijk in stoomsleepboat om in sleeptsjinst te begjinnen tusken Helvoet, Brouwershaven, Dordrecht en de Noardsee yn opdracht fan in oantal reders en fersekerders. It bedriuw rjochte him hieltiten mear op sleeptsjinsten en boude yn de rin fan de jierren in moaie soad sleepboaten. Yn 1900 waard de Ynternasjonale Sleeptsjinst oprjochte."
"Ynearsten tsjerkten de synodalen yn in needtsjerke oan de feart, mar yn it begjin fan de jierren 1960 waard in nije tsjerke boud yn it doarp."
"Neffens gegevens fan 'e Amerikaanske folkstelling fan 2010 wie de etnyske opbou fan 'e Montana befolking doe sa: 87,8% blanken; 6,3% Yndianen; 2,9% Latino's; 0,6% Aziaten; 0,4% swarten; 0,1% Polyneziërs, Melaneziërs en Mikroneziërs; 1,9% oaren of fan mingd etnysk komôf. Wat dêrby benammen opfalt, is dat Montana in tige blanke steat is, dêr't de Yndianen in folle grutter oandiel fan 'e befolking útmeitsje as yn 'e measte oare Amerikaanske steaten."
"Op de metalen ûndergrûn dêr't it emalje op oanbrocht wurde moat wurde smelle, bûgbere stripen metaal soldearre, dy't fakjes, sellen, foarmje. Dizze sellen foarmje de oargongen yn de dekoraasje. By it oanbringen fan in fêst patroan wurdt dat faak yn it foar mei in sjabloan op de ûndergrûn tekene, dat dúdlik is hoe't de stripen presys bûge wurde moatte."
"Dôchs waard, yn de jierren ‘30 fan de 20e iuw, ien grutte technyske ferbettering dien. It wie luitenant-ter-see Jan Jacob Wichers dy’t op it idee kaam ûnderseeboaten ta te rissen mei in snuver-ynstallaasje, wêrtroch’t se ûnder wetter op de dieselmotor de akku's bylade koenen. Yn 1938 waard dit systeem foar it earst tapast. Nuver genôch liet de Royal Navy dit apparaat yn de Twadde Wrâldoarloch weihelje. De Dútsers, dy’t mei de snuver kennis makken nei de ynfal yn Nederlân, ûntwikkelen it lykwols fierder en risten harren lettere ûnderseeboaten der mei út. De Amerikanen ûntdekten it systeem oan’e ein fan de oarloch doe’t in Dútske ûnderseeboat yn har hannen foel en se beskôgen it ûnrjochtlik as in Dútske útfining."
"Der is net folle bekend oer de ierste bewenners fan Majorka, mar út it Paleolitikum binne tomben en spoaren fan bewenning oantroffen dy't teminsten weromgeane oant de perioade fan 6.000 oant 4.000 f.Kr. De earste kolonisators fan it eilân yn 'e Klassike Aldheid wiene de Fenysjers. Letter kaam Majorka ûnder it bewâld fan Kartago te stean, en nei de Twadde Punyske Oarloch kaam it yn 123 f.Kr. mei alle oerseeske Kartaachske besittings by it Romeinske Ryk te hearren. Yn 'e Romeinske Tiid kaam Majorka ta grutte bloei, en it wie yn dy snuorje dat Palmaria (it tsjintwurdige Palma de Mallorca) en ferskate oare stêden stifte waarden. Yn 427 waard it eilân ferovere troch de Germaanske Fandalen, dy't it brûkten as útfalsbasis yn it westlike Middellânske-Seegebiet oant de Romeinen it yn 465 weromwûnen."
"Nederlân ûntwikkele as lid fan de NAVO syn feilichheidsbelied yn nauwe gearwurking mei oare lidsteaten. De oprjochting fan it Warsjaupakt yn 1955 ferskerpe de bewapeningswedrin tusken East en West. Technyske fernijingen namen in hege flecht: op de tapassing fan sonar en radar folge de yntroduksje fan wapensystemen mei taktyske kearnwapens en lange-ôfstân-raketten. Yn de jierren ‘60 makke de marine foar it earst kennis mei late wapens mei de Hr.Ms. De Zeven Provinciën, wêrmei’t it gefjocht op hieltyd gruttere ôfstân fan it eigen skipsferbân fierd wurde koe. It dúdlike fijânsbyld bepaalde foar in grut part de militêre strategy. Utwreiding en ynset fan materieel waarden ynpasber makke oan dizze NAVO-strategyën. Sa naam de marine nei it midden fan de jierren ’60 ek diel oan permaninte NAVO-smeldielen, lykas de Standing Naval Force Atlantic."
"Utahprêrjehûnen kinne oansjenlike skea tabringe oan greidlân, mei har gegraaf, en oan lânbougewaaksen, dy't se oanfrette. Dêrmei hawwe se har de grime op 'e hals helle fan 'e boeren fan Utah, dy't der net foar tebekskrilje om, nettsjinsteande de beskerme status, fergif tsjin 'e bisten yn te setten. Dat wurdt beskôge as ien fan 'e wichtichste oarsaken fan 'e efterútgong en de trage populaasjegroei sûnt 1972. Oare faktoaren dy't dêrby in rol spylje, binne habitatferlies troch urbanisaasje en oare foarmen fan lânûntwikkeling; de opmars fan houtige planten yn it biotoop fan 'e prêrjehûnen; de sylvatyske pest; en oanhâldende drûchte. De Amerikaanske oerheid is der no ta oergien om boeren finansjele fergoedings oan te bieden as se in diel fan har lân beskikber stelle foar bewenning troch Utahprêrjehûnen."
"It Ferdrach fan Ferdun yn 843 regele it ferpartsjen fan it Frankyske ryk, ek wol it ryk fan de Karolingen neamd, nei de dea fan Loadewyk de Fromme († 840) ûnder syn trije soannen, Lotarius de Aldste, Loadewyk de Dútser en Karel de Keale. Dizze ryksferparting en it derút folgjende fierdere ferdielen fan it Frankyske ryk foarmet de grûnslach fan de iuwenlange polarisaasjestriid yn Jeropa dêr't pas yn ús tiid in ein oan komd is."
"It gebiet bestiet út in oantal bosk- en heideterreinen, gerslannen, inkele lângoederen yn de delling fan de Boarn en meardere beboskingen yn it ôfgroeven feangebiet om Oerterp hinne. De Bakkefeansterdunen, de Harmsdobbe, Ald Bakkefean, de Heide fan Allardseach en de Lânwar binne ûnderdiel fan dit natoergebiet."
"De 18-jierrige Julius Caesar flecht Rome út en giet nei Lyts-Aazje. Hy tsjinnet as stefoffisier yn it leger, yn de Romeinske provinsjes Asia en Silisje."
"Kinsjasa leit oan de súdigge fan de rivier de Kongo, fuort foar Brazzaville oer, haadstêd fan de Republyk Kongo. De stêd waard yn 1881 stifte troch Henry Morton Stanley as hannelspost en waard troch him Léopoldville (Leopoldstêd) neamd as earbetoan oan kening Leopold II, dy't it enoarme gebiet bestjoerde dat no de Demokratyske Republyk Kongo is. De post bloeide; it wie de lêste befarbere haven oan de Kongo foar de Livingstonewetterfallen. Yn it earstoan moast alle hannelsguod dat yn Leopoldstêd oankaam troch dragers nei de haven fan Matadi oan de Atlantyske kust brocht wurde. It foltôgjen fan in spoarline yn 1898 makke dêr in ein oan en soarge foar in gaadlike menear fan ferfier de rakken streamôf by del en stimulearre de ûntjouwing fan Kinsjasa. Yn 1920 waard Kinsjasa haadstêd fan Belgysk Kongo, en ferfong dêrmei it stedsje Boma, dat oan see lei."
"Yn Afrika, Oseaanje en it Karibysk Gebiet hawwe in protte lannen de taal fan 'e koloniale machthawwer ta har offisjele taal makke, dy't brûkt wurdt as fiertaal yn it bestjoer, de rjochtspraak, it ûnderwiis en de media. Yn 'e regel giet it dêrby om Ingelsk, Frânsk of Portegeesk, en yn it gefal fan Suriname om it Nederlânsk. Yn sokke lannen wurde safolle lânseigen talen sprutsen, dat der in lingua franca nedich is om 'e ûnderlinge kommunikaasje tusken de linguïstyske groepen te fasilitearjen. De offisjele talen ferfolje yn dat ferlet, en wurde yn dy lannen troch hast de hiele befolking as twadde taal sprutsen."
Yn 1978 begûn Van der Laan Dock Express en bestelde by Verolme Skipswerf Heusden trije dokskippen mei in draachfermogen fan 12.928 ton. Van Ommeren waard letter de wichtichste oandielhâlder.
"In grutte stap foarút foar de baggelderij wie de amerbaggelmole, wêrmei’t ta in djipte fan 5 meter baggere wurde koe. Letter waarden dizze oandreaun troch stoom en dieselmotors."
"It grutste part fan de moay steane op in platfoarm of ahu opstelt en sjogge nei it binnenlân. Der binne mar sân bylden, opstelt yn in rigje fan lyts nei grut en wat spottend de sân apen (los siete monos) neamd, dy't nei de see sjogge. De moay stelle foarfaars foar dy't om fruchtberheid smeken. Op it ekstreem isoleare eilân wie de fuortplanting fan krusiaal belang om te oerlibjen. Fan de foarfaarsbylden binne in protte wer rjocht oerien set, ek hat in soad harren ynkringende eagen dy't nei de himmel sjogge werom. De foarút stekkende lippen fan de moay wiene faaks toaid mei in burd. Wat opfalt binne ek de langhalige earlellen."
"Krekt yn Nij Beets is de skiednis fan de feanterijen sichtber yn it leechfeanterijmuseum 'It Damshus', dêr't in ienkeamerwente oan de Skipsleat in orizjinele kearn fan is. De feanarbeiders fertsjinnen suver neat en moasten wenje yn houten krotten (dy't se faak sels timmerje moasten) of op wêr't earst turf op ferfierd waard mar dy't net mear brûkt wurde koenen foar turffarren. Fan de boaten waard in húske makke of op de boaten waard in hûs makke. It Sudergemaal waard yn 1924 boud en wie ien fan de earste elektryske gemalen yn Fryslân."
"Watts hat in românse hân mei Heath Ledger en is ferloofd mei Liev Schreiber. Watts en Schreiber krigen op 25 july 2007 in soan, Alexander Pete Schreiber. Op 13 desimber 2008 krigen se in twadde soan, Samuel Kai Schreiber. Watts rekkent Nicole Kidman, ek in Australyske aktrise, ta har freonen"
"Troch de feanen rûn in wichtige ferbiningswei nei Utingeradiel, de Zeveinsweg; noardliker lei de Ga Weg - no de Prikkewei - yn it doarp. Yn de Tegenwoordige Staat van Friesland (1788): Den rydweg, die van Beetsterzwaag door dit Dorp en voorts naar 't Westen loopt, onder den naam van rechte Zeveins weg en dien van Ga weg; gaande de laatste geheel tot aan Utingeradeels grenzen, door de laage landen, die de Beetster Hooi- en Maadlanden worden genaamd. Verder Zuidoostwaards [...] liggen hooi- en weidlanden, bekend by den naam van Wester Buure Vennen, na welke de Marschen volgen."
"Daniela Cicarelli begûn as model op har tolfde. Doe't sy yn 2001 meidie oan in tv-reklame fan Pepsi waard sy ferneamd. Yn 2003 krige sy ferkearing mei fuotballer Ronaldo Luis Nazário de Lima, dêr't har ferneamdens noch grutter fan waard."
"Peaske-eilân (Spaansk: Isla de Pascua, ek Rapa Nui neamd) is in Polynezysk eilân yn de Grutte Oseaan, dat steatkundich by Sily heart en in provinsje fan dat lân is. De haadstêd op it eilân Hanga Roa."
Op it monumint - ûntwurpen troch learlingen fan it Fryslân Kolleezje stiet op in glêzen plaat in tekst fan de dichteresse Jacqueline van der Waals:
"Maitiids as it wetter sakke wie, kamen de boeren fan Terwispel en Lúkswâld oer harren heawegen op de mieddens ta om it gêrs en it hea. Benammen de healannen besuden de Boarn leinen blykber yn ‘e graasje, want fan beide kanten run dêr in heawei op ta. Tusken dy twa wegen yn streamde in sydrivier dy’t it wetter fan de Âld Ie en de Wispel nei de Boarn fierde. Lykas de beide heawegen kaam dy ek út by de Mouwe (útsprekke mei de o fan bok). Sa hiet it grutte, lang en ovaal útfallen komfoarmich stik leechlân, noard en east fan dêr’t no de brêge oer de Nije Feart leit. Fan Terwispel út hiet de heawei dan ek Mouwewei, en de rivier Mouwedjip. Letter waarden se wol Moewei en Moedjip neamd (mei de Fryske twaklank oe)."
"In wichtich tema yn syn wurk is it beskriuwen fan de sosjale situaasje fan de earme blanke befolking yn it suden fan de Feriene Steaten. Caldwell fêstige syn namme mei syn debútroman Tobacco Road (1932). In jier letter folge it ek súksesfolle God's Little Acre (Ien ikker foar God, 1933)."
"Beaconsfield is in plak (town) yn it distrikt South Bucks, yn it Ingelske greefskip Buckinghamshire. Beaconsfield leit likernôch 40 kilometer noardwestlik fan Londen."
"Tusken De Fochtel en Feanhuzen leit it Fochtelerfean, in heechfeangebiet fan ûngefear 2500 bunder. It gebiet wurdt beheard troch Natuermonuminten."
"Nei it ferdwinen fan it linyskip yn it midden fan de 19e iuw wikselen in protte skipstypen inoar ôf. Troch de útfining fan de skipsskroef ein jierren ’30 naam de tapassing fan stoomoandriuwing in hege flecht. Fan 1875 ôf boude men stoomskippen wêrmei de ein fan de seilperioade ynlieden waard. Hout waard ferfongen troch izer. Nije ûntwikkelingen op artillerygebiet, mei gâns ferbettering fan berik, kaliber en trefsekerheid, makke pânsering needsaaklik."
"Hurdspytsje (Nederlânsk: Overspitting) is in feart dy't eartiids fan it Tolhûs op De Jouwer fia Westermar nei de Bantsterskâns yn de Hearresleat by de Fok op It Hearrenfean rûn. It kaam by de Bantsterskâns op It Hearrenfean út rûn ek by Nijehaske, Aldehaske en Haskerhoarne lâns. De namme komt fan it graven fan it farwetter en it Hurd soe fan de hurde grûn komme kinne. Oer it wetter waard foar turfferfier brûkt."
"Kening Burebista (82 - 44 v.Chr.) stift it Dasyske Ryk (Roemeenje), hy ferieniget de Daasjes yn Walachije en makket de Keltyske stammen fan Bohemen en Moraavje skatplichtich."
"Ut ûnfrede mei de ynfloed fan de oerheid op de Nederlânsk Herfoarme Tsjerke, it floreenstelsel en de frijsinnige wyn dy't troch de tsjerke waaide ûnstie der ûnder oanfiering fan dûmny De Cock út Ulrum in skuorring yn de tsjerke. Ek yn Oerterp ûntstie op 4 maart 1860 in lytse ôfskieden gemeente, dy't de Trije Formulieren fan Ienichheid út 1619 wer fan tapassing ferklearre en ynearsten tsjerkten yn in skuorre oan de Feart, dêr't de ôfskieding mear oanhing krige as yn it doarp. Yn 1861 kaam dêr it earste tsjerkje foar yn it plak en letter waard der in pastory byboud."
"Dêrby moat oantekene wurde dat se noch wol in beskate begelieding fan 'e âlderfûgel(s) nedich hawwe, mar folle minder as nêstbliuwers. By einfûgels en oare goeseftigen en by steltrinners moatte de (nêstflechtsjende) piken benammen waarmholden en bewekke wurde. Se bliuwe deunby mem en sykje beskerming ûnder har wjukken as dat nedich is. By guon hineftigen, lykas de fazant, liedt de mem har piken nei it fretten ta en lit dat harren sjen. By hjerringsliners en strânljippen wurde de piken, hoewol't se frijwol daliks it nêst ferlitte, dêrnei dochs noch in skoftke troch de âlden fuorre. Der bestiet gjin absolute grins tusken nêstbliuwers en nêstflechters, mar in breed oergongsgebiet. Fûgelsoarten út dat tuskengebiet wurde semy-nêstflechters neamd. Dêrfan komme de piken mei in dûnslaach en iepen eagen út it aai, mar bliuwe dêrnei dochs noch in skoftke yn it nêst, dêr't se troch de âlden fuorre wurde. Foarbylden fan sokke semy-nêstflechters binne seefûgels en guon raleftigen, lykas de merkel en it reidhintsje."
"Ofsjoen fan wat beskriuwings dien troch besykjende skippen ûntbrekt der ynformaasje oer wat der allegear krekt foarfallen hat op it eilân, sawol foar de komst fan de Jeropeanen as yn it tiidrek tusken harren besiken. Sa beskriuwt James Cook by syn besyk yn 1774 dat in protte stienen bylden omsmiten wienen, wylst dat by it besyk fan Roggeveen noch net it gefal wie. Wêrom't soks barde is net bekend."
"In beafeart is yn de Roomske tsjerke de tocht nei in plak dat de namme fan in hillichheid hat. It kin wêze dat it plak ferbûn is mei de stifter of in hillige fan in religy, of op oare wize in wichtich plak ynnimt yn de skiednis fan de religy. It kin ek it plak fan in iepenbiering of in religjeus boppenatuerlik wûnder wêze."
"By de bou fan nije ûnderseeboaten foel opnij in eigen fining op: in konstruksje mei trije silinders yn de romp. Dit ferbettere de stabiliteit fan it skip gâns en makke it mooglik de wetterdruk better te wjerstean, wêrtroch in gruttere dûkdjipte mooglik waard. Dôchs is it by de bou fan fjouwer ûnderseeboaten fan dit trijesilinder-type bleaun, twa fan de Dolfyn-klasse en twa fan de Potfisk-klasse, en waard it type net fierder ûntwikkele."
"Molke begjint mei in dei of wat al te bedjerren. It sels troch de boer de molke kwyt sjen te reitsjen foel faak net ta. Ek it tsjernjen fan de molke ta bûter wie in sekuer wurkje dat geregeld mislearre. De jierproduksje fan in ko wie sa'n 3000 mingel. Der wiene in protte boeren mei ien of twa kij. Foar 1900, mar ek dêrnei, wie it in hiele toer om safolle byelkoar te krijen dat men sels tsjernje koe, lit stean fan tsiizje."
"De Baleären binne ien fan 'e santjin autonome mienskippen fan Spanje. De Baleären binne ferdield yn fjouwer eilânrieden, wêrfan't de Eilânrie fan Majorka (Consell Insular de Mallorca) de grutste is. De eilânrie is ferantwurdlik foar kultuer, ynfrastruktuer en it gemeentlik bestjoer. Op lokaal nivo bestiet Majorka út 52 gemeenten. De Cabrera-eilannen falle bestjoerlik ûnder de gemeente Palma de Mallorca."
"Yn 1880 troude sy mei de 35 jier âldere Sir William Henry Gregory, earder gûverneur fan Seylon en parlemintslid, in widner mei in lângoed yn Coole Park, County Galway. Troch dat houlik waard sy ""Lady Gregory"". Sir William wie in ûntwikkele man mei niget oan literatuer en keunst. Cool Park soe in moetingsplak foar skriuwers en keunstners wurde."
"Fan 830 ôf kriget Wesseks in tiid fan tebeksetters: Wiglaf wint de troan fan Mercia werom. De macht fan Egbert oer East-Anglia, Esseks en faaks ek Kent, liket oer. Mooglik hinget dat gear mei it tiidrek fan boargerkriich yn it Frankyske Ryk wêrtroch't Egbert de stipe fan de Franken ferlear? Uteinlik ûntstiet der in natuerlik machtslykwicht tusken Wesseks, Mercia, East-Anglia en Northumberland - de lytse steaten hawwe harren selsstannigens dan ferlern: Susseks, Kent, Surrey en mooglik ek Esseks binne dan in soarte ûnder-keninkryk ûnder Egbert syn soan Ethelwulf."
"Hanoi en omkriten wiene grif al yn 3000 f.Kr. bewenne. Ien fan de earste permanint bewenne delsettingen dêr't fan witten is, is Cổ Loa, stifte om 200 f.Kr. hinne."
"Kara waard yn 1972 berne yn Chicago, yn 'e steat Illinois, dêr't se ek opgroeide. Letter ferfear hja foar har wurk earst nei Miami, doe nei New York en úteinlik nei Los Angeles, dêr't hja noch wennet. As model hat Kara posearre foar fotorapportaazjes yn tydskriften lykas Maxim, Forbes, Sports Illustrated, Cosmopolitan, Glamour, Redbook, Bride, Day Spa en oaren, wêrûnder ek ferskate fitnessblêden."
"Brattahlíð (Brattahlid) wie de pleats fan Erik de Reade yn de Eastlike delsetting yn Súd-Grienlân en teffens de namme fan it plakje dat dêrút ûnstie. Op itselde plak leit no Qassiarsuk, oan de oare kant fan it fjord foar it ynternasjonale fleanfjild fan Narsarsuaq oer. De ruïnes fan Brattahlíð hawwe sadwaande in protte oanrin fan toeristen."
"1592: Daphnaïda. An Elegy upon the Death of the Noble and Vertuous Douglas Howard, Daughter and Heire of Henry Lord Howard, Viscount Byndon, and Wife of Arthure Gorges Esquier"
"De fûgels briede yn grutte koloanjes op rotswanden. De Skoeten hawwe ek hiele spitse aaien, troch dizze foarm rôlje de aaien net sa maklik út it nêst en fan de rotsen. De aaien wurde troch beide âlden sa'n 28 oant 34 dagen bebret. Wannear't de jonge fûgels trije wike âld binne springe sy fan de rotsen, hoewol sy dan noch net fleane kinne. Hjirby falle de fûgels somtiden wol fjirtich meter nei ûnderen op it strân. De measte jongen geane dêrnei mei har âlden de see op. It mantsje past dan op de jongen en giet mei harren nei it oerwinteringsgebiet, de wyfkes komme dêr meast letter oan."
"In lid fan it Nasjonaal Komitee 4 en 5 maaie sprekt de folgjende tekst út: ""Tijdens de Nationale Herdenking herdenken wij allen - burgers en militairen - die in het Koninkrijk der Nederlanden of waar ook ter wereld zijn omgekomen sinds het uitbreken van de Tweede Wereldoorlog, in oorlogssituaties en bij vredesoperaties. Alle herinneringen daaraan komen samen tijdens de Nationale Herdenking. Om acht uur is het overal in Nederland twee minuten stil. Twee minuten, waarin we ons realiseren dat we hier in vrijheid twee minuten stil kunnen en mogen zijn. Ter nagedachtenis aan allen die zijn omgekomen, leggen Hare Majesteit de Koningin en Zijne Koninklijke Hoogheid de Prins van Oranje de eerste krans bij het Nationaal Monument."""
"Lady Gregory is ûnder oaren bekend fanwege har bondel dy't yn 1902 publisearre waard, mei in foarwurd fan Yeats. Yn 1896 krige sy kunde oan Yeats, dy't har yn kontakt brocht mei de Gaelic League, dy't de besocht de âlde Keltyske taal nij libben yn te blazen. Nei oanlieding fan in diskusje oer it al as net ynfieren fan it Iersk op de legere skoalle, sette Lady Gregory 'tein mei it útwurkjen fan âlde ferhalen yn it Kiltartan-dialekt (""Kiltartan"" is Lady Gregory's oantsjutting foar Ingelsk mei in Gaelyske sinsbou, basearre op it dialekt fan Kiltartan). Doe't sy de Cú Chulainn útjaan woe, moast sy de tekst wer omsette yn it Ingelsk. De publikaasje smiet lang om let yn protte royalty's op."
"De oantsjutting 'gesin' is beheind ta in troud pear of gearwenjend pear mei minderjierrige bern (in gesin of gearstald gesin) of in allinichsteande âlder mei minderjierrige bern (in brutsen gesin). In húshâlding kin lykwols ek bestean út oare famyljegearstallings, lykas in âlder mei in folwoeksen bern. Boppedat kin it by in húshâlding ek gean om in troud of gearwenjend pear sûnder bern, of in pear of in stikmannich net oaninoar besibbe lju dy't ek gjin leafdes- of seksuële relaasje mei-inoar ûnderhâlde en al of net befreone binne (hûsgenoaten). Sels in allinnichsteande fiert in eigen húshâlding. Yn earder tiden waard yn foarname fermiddens ek it ynwenjende tsjinstfolk ta de húshâlding rekkene."
"In bit is de lytste ynformaasje-ienheid dêr't jo kompjûter mei wurket. Dy ynformaasje bestiet út ien ien- of nulkoade. Oft jo dy ien- of nulkoaden fertale nei ljochtstrielen, oan of út, of nei magnetisme is net fan belang. Ien bit hawwe jo eins neat oan, mar as jo him ûnderdiel fan in fêst oantal meitsje dan kinne jo der wat mei útdrukke."
"Bruno hat him yngeand mei de Fryske goaen bemuoid, benammen de hannel stie er noed foar. Dêr wie jild foar noadich en dêrom waard ûnder Bruno in mânske muntslach op gong brocht, ûnder mear yn de stêden Boalsert, Dokkum, Ljouwert en Starum."
Rankin wie in Republikein en wie yn har libben ferneamd as in pasifist. Se wie it ienige Kongreslid dy’t tsjin de ynminging fan de Feriene Steaten yn de Earste Wrâldkriich en de Twadde Wrâldkriich wie. Rankin liede it ferset tsjin de Amerikaanske dielnimming oan de Fietnamoarloch.
Nedlloyd stapte yn de oaljeboarring mei Neddrill. De yn 1947 oprjochte NAM wie ien fan de bedriuwen dy’t konsesjes krige om te produsearjen op de Noardsee.
"Yn 1956 yntrodusearre Gimbutas har ""Koerganhypotese"" en die archeologysk ûndersiik nei de typyske ""koerganen"" of greefheuvels dat sy kombinearre mei linguïstyk om problemen yn it ûndersiik nei de Proto-Indo-Jeropeeske talen sprekkende folken op te lossen, te witten wêr't sy wei kamen en op hokker wize sy Jeropa yn kamen. Dizze hypothse en har ynterdissiplinêre oanpak soe grutte ynfloed hawwe op Indo-Jeropeeske stúdzjes."
"It Knooppunt Euvelgunne (by it bedriuwenterrein Driebond yn Grinslân) is it nije ferkearsknooppunt foar de oansluting fan de dûbelbaansautowei N7 en de dûbelbaansautowei N46, as ferfanging fan de besteande ôfritkonstruksje yn it Europaplein tusken de Grinzer eastlike en súdlike ringwei."
"Theißen, J.: Tauler und die Liturgie. In: Deutsche Mystik im abendländischen Zusammenhang. Hg. v. W. Haug und W. Schneider-Lastin, Tübingen 2000, s. 409-423."
"Foar de kustferdigening fan Nederlân dienen lytsere typen as monitors en kanonnearboaten tsjinst. Yn Nederlânsk-Ynje wie lange tiid it skroefstoomskip de kearn fan de float, folge troch pânserskippen, torpedoboaten, krusers en ûnderseeboaten. Yn de Earste Wrâldoarloch wie de marine yn haadsaak yn de Yndyske wetters oanwêzich. Nei de oarloch krige de marine in nij wapen, it fleantúch. Yn 1917 waard de Marine Loftfearttsjinst oprjochte. Per 1 septimber 1928 waard it selsstannige Ministearje fan Marine opnommen yn in nij Ministearje fan Definsje. Yn de jierren ‘20 en ‘30 kamen de besunigingen op gong wat late ta staking en oproer op de Hr.Ms. De Zeven Provinciën yn 1933. It regear liet in bom goaie wat 23 deaden en 14 ferwûnen oplevere."
"De ko waacht tusken de 450 en 500 kg, dat in bytsje mear as de Jersey. De bollen binne tusken de 600 en 700 kg, wat foar domestisearre kij net sa folle is - mar sy kinne dochs tige aggressyf út de hoeke komme."
"De Swarte Prins, ek wol De Lytse Geast neamd, is in poldermole bewesten de buorskip Lytse Geast by Tytsjerk yn de gemeente Tytsjerksteradiel. It is in houten achtkante mole, mei stiennen fjildmuorren, dekt mei reid."
"Aldrin is in frijmitselder. Op syn reis nei de moanne naam hy in flagge fan de 33rd Degree Masonic Temple (Scottish Rite) yn Washington mei (mei it ôfbyld fan in tweakoppige earn en de tekst 'Supreme Council 33, Southern Jurisdiction USA'). Op de moanne fierde hy in koart frijmitseldersritueel út."
In romtefarder is immen dy't nei de romte reizge is. Foar ús wrâld betsjut dat dat er yn in romteskip reizge hat. Romtefarders yn ferhalen komme ek wol mei oare middels yn de romte.
"Yn 2006 studearre se ôf en behelle se in bachelorstitel yn kommunikaasjekunde. Datselde jiers noch, op har tweintichste, makke Bitoni har debút yn in pornografyske film. Sûnt hat se yn likernôch 200 pornofilms spile (neffens har eigen webside 250), û.m. foar sokke foaroansteande labels as Penthouse, Wicked Pictures, Digital Playground, Zero Tolerance, New Sensations, Elegant Angel, Hustler, Diabolic Video, Jules Jordan Video, Digital Sin, Red Light District, Pure Play Media en Third Degree Films. Ek hat se in protte wurke foar pornosites as Brazzers en Reality Kings. Underwilens hat Bitoni trijeris nominearre west foar in AVN Award (de Oskar fan 'e pornowrâld)."
"Fan 895 ôf hie Susseks algeduerich te krijen mei oanfallen fan de Wytsingen (Denen) en yn 1011 wie Susseks, mei it grutste part fan Súdeast-Ingelân yn hannen fan de Denen."
"Kornwall wurdt ûnderwurpen yn twa fjildtochten yn 815 en 825. Ek yn 825 ferslacht er Beornwulf fan Mercia by Ellendun (no Wroughton) en stjoert syn soan Ethelwulf om syn gesach te fêstigjen yn de gebieten dy't ûnder it bewâld fan Mercia stienen: Kent, Esseks en Susseks. Yn 826 freget East Anglia om de beskerming fan Egbert. Oanfallen fan Mercia op East Anglia yn 826 en 827 mislearje folslein. Yn 829 ferslacht Egbert Wiglaf fan Mercia en slacht sels munten as kening fan Mercia. Egbert wurdt Bretwalda (de heechste kening) fan Ingelân, dat hy krige ek wat te sizzen oer it grutte Northumberland. Yn 830 folget der noch in ekspedysje nei de kontreien yn Wales dy't ûnder ynfloed fan Mercia stienen."
"De wize fan spyljen by moderne ynstruminten is inkeld ek te ferlykjen mei dy fan de blokfluit: de toan wurdt yn it ynstrumint foar it grutste part automatysk makke troch de bou mei help fan in blok(je). De toan fan in bamboefluit is relatyf sêft, troch de sêftens en it lytse gewicht fan it materiaal."
"Eltse selle wurdt dan folle mei emalje, faak yn ûnderskate kleuren. It gehiel wurdt dan neffens it gewoane emaljearproses behandele. Hjirby moat lykwols fral it ôfkuoljen tige hoeden dien wurde, om foar te kommen dat troch de oergong fan glês nei metaalrâne barsten ûntsteane. Nei it ôfkuoljen wurdt it gehiel ôfskuorre oant it nivo fan de metaalstripen, dat alle linen fan de dekoraasje sichtber binne, en dan wurdt it stik polyst."
Wubbo Ockels - Earste minsk mei allinnich Nederlânske nasjonaliteit yn de romte. Fan 31 oktober oant en mei 6 novimber 1985 reizge er mei de Space Shuttle Challenger.
"Majorka (Spaansk: Mallorca, útspr.: [ma'ʎorka]; Katalaansk: Mallorca, útspr.: [mə'ʎɔrkə]) is in Spaansk eilân yn it Westlike Bekken fan 'e Middellânske See en it grutste eilân fan 'e arsjipel fan 'e Baleären. De haadstêd en grutste stêd fan it eilân, Palma de Mallorca, is ek de haadstêd fan 'e autonome mienskip fan 'e Baleären. Bestjoerlik foarmet Majorka in regio of eilânrie binnen de Baleären, mei in eigen flagge en folksliet (La Balanguera). It eilân is om utens benammen bekend as fakânsjebestimming foar toeristen út noardlik Jeropa."
"Hamburger, Jeffrey F.: D.Verschiedenartigen Bücher der Menschheit. Johannes Tauler über d. ""Scivias"" H.s v.B. Trier 2005 (=Mitt. u. Verz. aus d. Bibl. d. Bischöfl. Priesterseminars zu Trier; 20)."
"Op 21 maaie kamen de Nederlânske Sinty, ek Settela, yn Auschwitz-Birkenau oan. Sy waarden nei registraasje nei de Romaôfdieling brocht. Doe't simmer 1944 in heal miljoen Joaden út Hongarije yn Auschwitz-Birkenau oankamen ûntstie romtekrapte yn it kamp. De Roma makken rebûlje dy't lykwols mislearre troch ferried. Roma dy't noch wurkje koene waarden dêrnei nei múnysjefabriken yn Dútslân brocht. Fan ein july oant 3 augustus waarden de oerbliuwende 3000 fergast, dêr't ek 213 Nederlânske Sinty. by wiene Settela en har mem, twa broerkes, twa suskes, har muoike, twa neefkes en in nichtsje sieten ek yn dy groep, dat de datum fan har ferstjerren is net wis. Fan de famylje oerlibbe allinne de heit fan Settela de Twadde Wrâldoarloch. Hy stoar 1946 en kaam te hôf yn Maastricht."
"In grut part fan de ynrjochting datearret fan de tiid doe't de Koepeltsjerke boud is. Dat jildt foar de preekstoel mei klankboerd en doophek, twa hearebanken en it siichportaal. Oarspronklik stiene de hearebanken yn de súdwestlike hoeke fan de tsjerke, tsjintwurdich oan de noardlike kant. By it oargel hinget in betinkingsboerd mei ôfbylden fan de âlde en nije tsjerke en wichtige data fan de âlde tsjerke. In tal gevelstiennen binne nei de restauraasje yn de jierren 1970 byinoar brocht en by de yngong fan de tsjerke yn de muorre mitsele. Dêrûnder is ek in stien mei it Laam Gods te sjen."
Minder bekend is dat Hilbert yn 1915 op it spoar wie fan de prinsipes fan de algemiene relativiteitsteory mar dat foardat hy syn konklúzjes publisearje koe Albert Einstein him foar wie. Hilbert wie dêr net botte rouwich om en gunde Einstein syn primeur. Letter wurken se sels gear om de wiskundige aspekten fan dizze teory fierder út te wurkjen.
"Wylst syn beide foargongers de Arianen begeunstigen, keas Teodoasius de side fan Athanasius. Yn 380 ferklearre hy mei Gratianus en Falentinianus II it Trinitêre Kristendom ta steatsgodstsjinst (Trije-Keizers-edikt), rjochte tsjin it Arianisme. Tagelyk fierde er in ferdraachsume polityk tsjin it heidendom. Yn 381 ferklearre er op it Konsylje fan Konstantinopel dat de leauwensbelidenis fan Nicea allinnich jildich wie, mar hy wie ek foarstander fan it yn eare hâlden fan heidenske kultplakken as iepenbiere plakken."
"De bûtengewoane kwaliteit fan de molke makke it ras wrâldferneamd. De molke hat in heech fethalte (5%) en in aaiwytgehalte fan 3,7%. Guernsey-kij meitsje mear molke yn ferhâlding (nei lichemsmassa) mei oare kowerassen: sa'n 8.000 liter de ko it jier."
"De Babyloaniërs binne alhiel op ien ein oer Daniël syn hillichskeining, dat harren foaroanmannen twinge de kening en smyt Daniël yn 'e liuwekûle. Mar troch yngripen fan God dogge de sân liuwen Daniël neat en kriget er iten en drinken troch de wûnderlike transportaasje fan 'e profeet Habakuk út it fiere Judeä wei nei de liuwekûle. De sânde deis komt de kening by de kûle om Daniël te beskriemen, mar dan docht bliken dat er noch altiten libben en wol is, dat hy wurdt der út helle en de foaroanmannen fan 'e Babyloaniërs wurde yn syn stee deryn smiten en daliks opfretten fan 'e úthongere liuwen."
"As de ûntfanger yn it fleantúch ien fan dizze toanen krêftiger binnenkriget as de oare, dan fljocht it fleantúch net rjocht foar de baan. De nuddel fan it oangeande ynstrumint yn de cockpit, bygelyks de course deviation indicator (CDI), stiet dan net yn it midden. Sa kin in piloat sjen oft en hoe't er korrizjearje moat."
"Fan de taksonomy út besjoen is it doel fan dizze famylje dan ek allinnich om oan te jaan dat Spaltpoatguozzen net besibbe binne oan oare skaaien fan de goeseftigen. Foar guont fan de primitive fûgelsoarten dêr't bewiis fan fûn is, is der lykwols diskusje oer oft dy ek ta skaaien yn dizze famylje rekkene wurde moatte."
"F.G.L.O. van Kretschmar, 'Een Haagse freule en haar Friese portretschilder of Hoe van het een het ander kwam', yn Jierboek fan it Centraal Bureau voor Genealogie 25 (1971) 80-100."
"De beamslieper libbet foar it meastepart yn beammen, dêr't er sels nêsten fan twiichjes, blêden en moas oanleit, mar ek wol nêstkasten kreaket of gebrûk makket fan âlde fûgelnêsten of beamholten. Faak kringt er ek ferlitten gebouwen binnen, lykas berchhutten, en sels wol minsklike wenten yn stêden. Eigenboude nêsten binne rûn, mei in trochsneed fan 25-30 sm, en befine har yn 'e regel op sa'n 2 m boppe de grûn."
"Der wienen noch mear heawegen: de Riper- en de Warrewei: fan de Breewei ôf mear it westen yn. De wei nei de warren (in oar wurd foar mieddens of mersken) kaam net fierder as de Deelen. De (lange) Riperwei gie hiendal oant de Boarn ta, lyksa as de like lange sydrivier fan de Boarn dy’t tusken de Warrewei en de Riperheawei yn rûn. Om dêr ek komme te kinnen leinen de Terwispelders op de sânige súdrâne fan de wâlden in rydwei oan: de Brêgeleane. Dêr bouden sy healwei, oer it smelste eintsje Mouwedjip, sels in nijmoaderige flapbrêge."
De brânskildere glês-yn-leadramen binne fan nei de kriich en waarden troch Charles Eyck en Daan Wildschut makke. Om de tsjerke hinne steane noch inkelde 17e iuwske grêfkrusen.
"Armani Monroe (12 juny 1994) is in rêstend Amerikaansk pornografysk aktrise fan Afro-Amerikaansk komôf, dy't berne is yn Dallas, yn 'e steat Teksas. Hja makke har debút yn in pornografyske film yn 2014. Neffens har offisjele opjefte is se 1.65 m lang, mei in gewicht fan 48 kg en kupmaat 34C."
"Kompjûtertalen wurkje mei fêste tallen bitten, bygelyks de byte en de kleurdjipte. De byte hat in fêst tal fan 8 bitten en wurdt û.o. brûkt om (skriuw)tekens yn triemmen fêst te lizzen. De kleurdjipte kin in tal fan 0 oant en mei 256 bitten hawwe. Hoe grutter it tal bitten, hoe grutter tal kleurtinten jo foar ôfbyldings fêstlizze kinne."
De earste kontakten mei Germaanje stamje út de tiid dat Julius Caesar syn militêre kampanjes yn Galje hâlde. Hy hie doe te krijen mei Germaanske stammen dy't fan plan wienen om harren súdlik fan de Ryn dêr te fêstigjen. Neidat hy Galje oermastere hie hie stiek er yn 55 en 53 f.Kr. twa kear de Ryn oer om de Germanen de macht fan Rome te toanen. Syn relaasje mei de befolking wie lykwols muoisum.
"Natasha Storm, echte namme ûnbekend (26 desimber 1976), is in rêstend Letsk neakenmodel en pornografysk aktrise, dy't har artystenamme ek wol op 'e Frânske manear stavere, as Natacha Storm. Hja wie ein njoggentiger jierren aktyf yn 'e Jeropeeske pornoyndustry en wurke benammen gear mei de Frânske regisseur Pierre Woodman."
"It belied fan Gronkiewicz-Waltz is oars as dat fan har foargonger. Sa liet se in homoparade yn de haadstêd ta. Under it bewâld fan har foargonger Lech Kaczyński waarden dy ek wol tastien, mar dat barde al altiten ûnder grutte wjerstân fan de boargemaster."
"Fêsteljûn (Hylpersk: houmanhou) wie de jûn foar Jiskewoansdei. Al iuwen foar de Reformaasje waarden dan gebrûken die as it rûngean fan bern mei fêsteljûnferskes by de rommelpôt it ferklaaien yn bûnte travestyklean en it bakken fan stro. Hjirút ûntstie it sprekwurd: ""Sa drok as de panne op fêsteljûn""."
"Van Beers hat it deistich libben, de Flaamske natuer en plattelânslibben, yn ienfâldige, suvere ferzen beskreaun. Syn earste dichtbondel ""Jongelingsdromen"" ferskynde yn 1853. It wiene gedichten oer ûngelokkige minsken. Van Beers wie populêr yn Nederlân en droech dêr geregelgwei syn gedichten foar."
"Beaconsfield wie it stimdistrikt fan de Ingelske premier Benjamin Disraeli yn de 19e iuw. Yn 1876 beneamde Keninginne Victoria him as earste Greve (Earl) fan Beaconsfield. De fantasyskriuwer Terry Pratchett is yn Beaconsfield berne en skriuwer Gilbert Keith Chesterton, filosoof Edmund Burke en de dichter Edmund Waller kamen dêr te hôf. Aktrise Angelina Jolie hat dêr in hûs."
Focke Stapert wie om 1690 hinne learling fan Matthijs Naiveu yn Amsterdam. Hy wurke dêre fan 1698 oant 1702 en fan 1700 oant 1733 yn Harns Hy skildere ynterieurs mei figueren. Wurk fan him wurdt bewarre yn it Frysk Museum.
"Hy waard 1809 baljuw fan Utingeradiel en Haskerlân. Waard as garde d'honneur troch Napoleon ûnder de wapens roppen en waard 1813 ried fan it arrondissemint Snits en maire fan Langwar. Beneamd yn de ridderskip fan Fryslân, waard yn 1819 grytman fan Doanjewerstâl, letter lid fan de Provinsjale Steaten fan Fryslân en lid fan de Twadde Keamer fan de Steaten-Generaal."
"De Nettelkrûper hat in opfallend mûtske, dat by it mantsje swart is en by it wyfke brún. Hy wurdt dêrom ek wol Swartkop (=atricapilla) neamd. De kleur fan it kleed is fierder griis: ûnder wat ljochter as boppe. De snaffel is griiseftich."
"Hoffmann kearde werom nei Frankfurt, sette him dêr nei wenjen en begûn in dokterspraktyk. Hy boaske oan Therese Donner en krige trije bern by har. Twa dêrfan oerlibben him, krektlyk as syn frou. It is bekend dat er koartswilige tekenings foar syn bern en frou makke."
"Phaesmastate, ek wol: Phaesmabosch Te Bosch wie in state ten suden fan Kollum yn de gemeente Kollumerlân, yn de buert fan Ald Meckemastate yn it hjoeddeiske Sânhuzen dat eartiids Meckamabuorren neamd waard."
"De outer marker (bûtenmerkbeaken) stiet yn de regel 7,2 kilometer (3,9 nautyske milen) foar de baandrompel, of it moat wêze dat dat net mooglik is. De outer marker mei dan op in oar plak stean, mar altyd minimaal 6,5 kilometer (3,5 nautyske milen) en maksimaal 11,1 kilometer (6,0 nautyske milen) foar de baandrompel. It sinjaal bestiet út lange toanen mei in frekwinsje fan 400 Hz. By it oerfleanen ljochtet der yn de cockpit in blau lampke op. De outer marker wurdt brûkt om nei te gean oft de hichte fan it fleantúch ynoarder is."
"Septimber 2011 melden ûndersikers fan it CERN yn Switserlân en de Laboratori Nazionali del Gran Sasso yn Itaalje dat hja, by it CNGS-eksperimint, mooglik waarnomd hawwe dat heech-energetyske muon-neutrino's in fraksje flugger as de ljochtsnelheid reizgje. Yn novimber 2011 hawwe ûndersikers fan CERN opnij mjitten dat dit dieltsje hurder giet as it ljocht. Dy ûntdekking soe de útgongspunten fan de relativiteitsteory fan Albert Einstein ûndermynje. Febrewaris 2012 makke CERN bekend dat by dy eksperiminten in net goed wurkjende ossillator en glêsfezelferbining ta in legere of hegere útkomst fan de reistiid fan de neutrino's laat hawwe kinne. Nije mjittings yn maaie 2012 sille der útslútsel oer jaan moatte."
Woansdei is neffens de Gregoriaanske kalinder de fjirde dei fan de wike. De woansdei is neamd nei de Germaanske god Woadan en folget op de Tiisdei.
"Nij Beets leit yn in polderlânskip, sadat der net folle horizonfersmoarging is mar wol moaie fiersichten. Troch Nij Beets rint it Polderhaadkanaal. It rint fan de Feanhoop ôf troch Nij Beets oant de Nije feart by De Ulesprong. By de Feanhoop leit natoergebiet de Kraanlannen. Hjir binne noch petgatten út de feanterijtiid. De Kraanlannen binne frij tagonklik mei in soad fûgels en oar dierte. Besuden Nij Beets rint it ""Ald Djip "". Dit is in rivier dy't earder útrûn yn de Middelsee. Mear súdlik fan de rivier leit natoergebiet De Deelen, dat ek yn de ftiid fan de turfgraven ûntstien is."
"De advokaat Konstantin Fehrenbach waard yn 1885 yn it parlemint fan Baden-Baden keazen as lid fan de Deutsche Zentrumspartei, mar fanwege skeel mei de partijfoarsitter moast er ûnstlach nimme."
In liere of lier is in muzykynstrumint dat benammen bekend is út 'e Midsiuwen en de Klassike Aldheid. It is in snaarynstrumint (om persiis te wêzen in poenynstrumint) en as sadanich in foarrinner fan 'e gruttere harpe.
Yn grutte tsjerken waarden de preekstuollen faak heech boud mei elaborearre fersieringen. De preek waard dan ek 'fan boppe ôf' ferteld. De kânsel bleau ek nei de reformaasje bestean yn protestantse tsjerken. Yn Eastersk-Ortodokse Tsjerken is it faak in leechsteand platform.
"Heinrich Hoffmann (Frankfurt am Main, 13 juny 1809 – dêre, 20 septimber 1894) wie in Dútsk psychiater, skriuwer en dichter, dy't gebrûk makke fan in ferskaat oan pseudonimen. Hy is benammentlik bekend bleaun troch syn eigenyllústrearre berneboek Der Struwwelpeter."
"De stiigfaasje wie 750 foet de minút oant in maksimum hichte fan 16.000 foet en de heechste snelheid wie 192 kilometer de oere. It maksimale fleanberik wie 750 mijl en it heechste gewicht 4764 kg. De fleanmasine koe op ien motor fleane wat doe net gewoan wie foar in amfibyske fleanmasine. It tastel foldie bêst en fleach by partikulieren, bedriuwen en de oerheid. Der waarden sa'n 100 fan makke, yn ferskillende útfierings. Der binne no noch twa S-38's oer; ien is te sjen yn de film The Aviator (de N28V, in replika), hoewol't dat histoarysk net korrekt is."
"Letter stiet syn wurk mear yn de bardtradysje en ûndersiket er de myte en it tsjustere ûnderbewustwêzen, dêrfan is ""Crow"" út 1970 ien fan de meast wichtige. Yn Tales from Ovid (1997) jout er de lêzer in kar út frije oersettingen fan de Metamorphosen fan Ovidius."
"Jan Sluijters ('s-Hertogenbosch, 17 desimber 1881 - Amsterdam, 8 maaie 1957) wie in Nederlânsk keunstskilder. Hy ûntwurp ek affysjes en wie boekbânûntwerper."
"Hjoed oan 'e dei binne der noch altyd kultueren wêryn't mear priis steld wurdt op soannen as op dochters. Soms kin dat liede ta geslachtsselektive abortus of sels ta ynfantiside op froulike poppen. Yn guon maatskippijen is it wizânsje dat in dochter 'ferkocht' wurdt oan har man, dy't dan in breidspriis betelje moat. Yn oare maatskippijen is it krektoarsom regele, en moatte de âlden fan 'e breid oan 'e brêgeman in beskate som jild, in breidsskat, betelje by wize fan kompinsaasje foar de finansjele lêst fan it ûnderhâlden fan harren dochter. Dit lêste ferskynsel komt benammen foar yn kultueren dêr't it froulju net tastien is om bûten it hûs te wurkjen (en dêrmei by te dragen oan harren eigen ûnderhâld)."
"Nei de oarloch wie de merk sterk fluktuearjend, mar yn 1930 sloech de grutte krisis ta. Ien fan de gefolgen fan de beurskrach fan 1929 wie de ôfkundiging fan de Smoot-Hawley Tariff Act, wêrby’t op de troch yn de Ferienen Steaten ynfierde artikels in heffing fan 40% lein waard. Dit brocht in slach ta oan it frachtferfier."
"De Sikorsky S-38 is in amfibyske fleanmasine, dat wol sizze dat it sawol op wetter as op it lân opstige en lânje kin. De S-38 is in dûbeldekker mei twa motors en wie it earste súkses fan Igor Sikorsky syn bedriuw yn de Feriene Steaten."
"De inner marker (binnenmerkbeaken) stiet sa'n 305 meter (1000 foet) foar it begjin fan de lâningsbaan om, by min sicht, oan te jaan dat de lâningsbaan tichtby is. It sinjaal bestiet út koarte toanen mei in frekwinsje fan 3,0 kHz. Yn de cockpit ljochtet by it oerfleanen in wyt lampke op."
"De Sibearyske wezeling (Latynske namme: Mustela sibirica), ek wol de kolonok neamd, is in sûchdier út it skift fan 'e rôfdieren (Carnivora), de famylje fan 'e martereftigen (Mustelidae) en it skaai fan 'e lytse marters (Mustela), dat foarkomt yn grutte dielen fan súdlik Sibearje en East-Aazje. Wat lichemsgrutte en jachtgedrach oanbelanget, foarmet dizze soarte in oergongsfoarm tusken de lytste marters, lykas de wezeling en de harmeling, en harren gruttere neven, lykas de murd, de steppemurd en de Jeropeeske nerts. De Sibearyske wezeling is wichtich as pelsdier, yn it bysûnder foar de fabrikaazje fan skilderkwasten."
"Audrey Bitoni, echte namme: Audrey Arroyo (Pasadena (Kalifornje), 16 augustus 1986), is in Amerikaansk neakenmodel, stripper en pornografysk aktrise fan mingd Spaansk-Italjaansk-Dútsk komôf."
"Troch gearwurking tusken marine en skipsbou-yndustry waarden de skippen wol hieltyd better en sûnt de santiger jierren lutsen de ûntwerpen ek yn it bûtenlân oandacht. Soms waard sels in beskieden eksportsúkses boekt, lykas de Kortenaer klasse."
"De data, de nammen en feiten oer de earste hearskers oer Susseks (lykas ek by de oare hearskers yn de heptargy) wurde yn it generaal oannaam, bewiis ûntbrekt faak."
"Duerswâld is in earder doarp yn Opsterlân dat letter mei Weinterp it doarp Wynjewâld wurden is. De namme komt op âlde kaarten ek foar as Dyoertswold, Duyrswold(e), Duyrswold en Diverswold. It krige syn namme troch in persoansnamme + -wâld. It wie in âld streekdoarp mei yn 1954 564 ynwenners, dêr't al gau in kom ûntstie dy't foar in part ûnder Weinterp foel. Yn Duerswâld stiet it âldste tsjerkje fan Opsterlân (út de 13e iuw) mei in Noardsk doarke."
"Hjoed de dei bestiet de oanhing fan 'e Gryksk-Otterdokse Tsjerke fan Aleksandrië út 250.000 oant 300.000 (fierhinne etnysk Grykske) kristenen yn Egypte, wat it heechste ledetal fan dizze tsjerke dêre is sûnt de Romeinske Tiid. Fierders libje der likernôch 150.000 etnysk Grykske leauwenden ferspraat oer it Afrikaanske kontinint (benammen konsintrearre yn Súd-Afrika). En ta einsluten binne der dan noch likernôch 1,2 miljoen lânseigen Afrikaanske Gryksk-otterdoksen, wat it totale ledetal fan 'e Gryksk-Otterdokse Tsjerke fan Aleksandrië op 1.650.000 bringt."
"It flakke, eastlike diel fan Montana hat in drûch lânklimaat, wylst in grut diel fan it bercheftige westen in heechberchtmeklimaat hat. Nettsjinsteande dat is it klimaat yn it grutste part fan westlik Montana mylder as yn it easten, mei't it westen te krijen hat mei de matigjende ynfloed fan it seeklimaat yn it Amerikaanske Noardwesten. Eastlik fan 'e Rocky Mountains binne de winters kâlder en langer en de simmers hjitter en koarter. Rekôrtemperatueren wiene 47 °C, op 20 july 1893 yn Glendive, en –57 °C op 20 jannewaris 1954 yn in goudsikerskamp by de Rogerspas yn 'e Rocky Mountains. Yn trochsneed falt der jiers yn Montana 380 mm delslach, mar westlik fan 'e bergen kin dat oprinne oant 880 mm, wylst oan 'e eastkant, dy't yn it reinskaad fan 'e Rocky Mountains leit, op plakken mar 167 mm falt. Snie kin yn Montana yn alle moannen fan it jier falle, al is it yn july en augustus seldsum. De measte stêden yn 'e steat krije elts jier 75-130 sm sniefal, wylst yn 'e bergen oer in jier nommen samar 7,5 m snie falle kin."
"Kinsjasa, earder Leopoldstêd, is de haadstêd en grutste stêd fan de Demokratyske Republyk Kongo. Mei in befolking fan sa'n 7,5 miljoen is it ek ien fan de grutste stêden fan Afrika besuden de Sahara. It is in stêd fan grutte kontrasten mei sjike wenwiken, kommersjele wiken, twa universiteiten en syn útwreidzjende krottewiken neist elkoar."
"Nei it útbrekken fan de Twadde Wrâldkriich sympatisearre de NSB mei de Dútsers en woe dat Nederlân strikt neutraal bleaun. Yn maaie 1940, nei de Dútske ynvaazje fan Nederlân, waarden 800 NSB-leden en sympatisanten troch it regear fêstset. Rillegau nei de kapitulaasje op 14 maaie 1940 waarde sy troch Dútske troepen frijlitten. Yn juny 1940 hâlde Mussert in speech yn Lunteren; hy rôp de Nederlanners op om de Dútsers wolkom te hjitten en ôfstân te nimmen fan it Hûs fan Oranje dat nei Londen flechte wie."
"Herman Heijermans (Rotterdam, 3 desimber 1864 - Zandvoort, 22 novimber 1924) wie in Nederlânsk toanielskriuwer. Dêrneist skreau er ek hûnderten ferhaaltsjes (Falklandjes, nei syn skûlnamme Samuel Falkland). In oare skûlnamme fan him wie Koos Habbema."
"De grutste rivier fan 'e steat is de Missoery, dy't eastoan streamt en fia de Mississippy úteinlik yn 'e Golf fan Meksiko útmûnet. Oare wichtige rivieren yn Montana dy't ta it rivierestelsel fan 'e Mississippy hearre, binne de Yellowstone, de Bighorn, de Smith, de Milk, de Marias, de Judith, de Musselshell, de Powder en de Tongue. Oan 'e westkant fan 'e Rocky Mountains hearre rivieren as de Clark Fork (net te betiizjen mei de Clarks Fork, in sydstream fan 'e Yellowstone), de Blackfoot, de Bitterroot, de Flathead en de Kootenai ta it rivieresysteem fan 'e Kolumbia, dy't útmûnet yn 'e Stille Oseaan. It uterste noarden fan Montana wetteret fia de Waterton, de Belly en de Saint Mary ôf yn 'e rivier de Saskatchewan, dy't útmûnet yn 'e Hudsonbaai."
"Yn 1857 boaske er oan Sophia Karlovna Hertz, suster fan keunsthistoarikus K. Hertz. Yn harren hûs ûntfongen sy keunstners en keunstsamlers lykas Pavel Tretjakov. Savrasov waard in goede freon fan Vasili Perov. Perov holp him mei it skilderjen fan de figueren yn it skilderij De Wolga by Joerjevets; Savrasov skildere de lânskippen yn Perov syn Fûgelfanger en Jagers bivak."
"Majorka is ien fan 'e fjouwer haadeilannen fan 'e Baleären, mei in oerflak fan goed 3.640 km². It leit yn it Westlike Mediterrane Bekken, mei oan 'e noardwestkant de Baleaarske See en oan 'e súdeastkant de iepen Middellânske See. Oare kant in frij brede seestrjitte oan 'e noardeastlike side fan it eilân leit it buoreilân Minorka, wylst súdwestlik fan Majorka de eilannen Ibytsa en Formenteara lizze."
"Alle twa jier wurdt der in doarpsfeest hâlden. Dit bart op de ûneven jiertallen, lykas 2007 & 2009. Der is dan in merke, in grutte feesttinte en in soad aktiviteiten troch de eigen bewenners. It feest duorret fjouwer dagen. Fierders binne der ferskate optredens fan de majorettes en fanfare. Op de langste dei wurdt de haadwei ôfsluten en is dêr in grutte merk mei in soad aktiviteiten, organisearre troch de Sportclubs yn Oerterp. Fierders hat Oerterp noch in iisbaan, twa grutte boarterstunen, in skatebaan, in sportsintrum (MFC De Wier), in jongereinsoas en in aktiviteitensintrum yn De Wier. Elk jier is der boppedat in grut konsert fan ferskate rock-artysten: Oerrock"
"De lêste jierren libbe Savrasov as in earmoedlijer, wie er sûnder eigen dak boppe de holle. Allinne de konsjerzje fan de Moskouske skoalle foar keunsten en Pavel Tretjakov, stifter fan de Tretjakovgalery wienen op syn begraffenis yn 1897."
"De âldste dinnestân, de Jan Annesbosk, is fan 1869. Op de bettere grûnen by it Alddjip binne kaphoutbosken oanlein en de 'ikehiemen' njonken de ta it besit hearrende pleatsen . It hiele terrein is sa'n 200 ha. bosk. Troch bebosking fan in diel fan de Duerswâlder Heide is dit letter grutter wurden."
"Yn 1831 waard in nije strjitwei, de Nije Leppedyk - no de Domela Nieuwenhuiswei - tusken de Zeveinsweg en de Gean Wei oanlein. De lannen gienen fan 1863 ôf op de skeppe. Tweintich jier liet it lânskip in ôfwikseling fan stroken woeste grûn, healannen en turflannen sjen. Der waard benammen oan de Prikkewei boud, oan de eastside fan de Skipsleat en benoarden fan de Nij Beetsterfeart. Sûnt ein 19e iuw kaam de ûntginning fan de útfeante grûn stadichoan op'e gleed."
"Storm waard yn 1976 berne yn Letlân. Yn 1998, doe't se 22 jier wie, waard se ûntdutsen troch de Frânske pornoregisseur Pierre Woodman, wêrnei't se datselde jiers noch har debút makke yn in pornografyske film."
"William hie ek in hûs yn Londen dêr't it pear faak tahâlde. Sy holden dêr ienris yn de wike in salon dy't besocht waard troch de liedende literêre en artistike persoanen fan dy tiid, sa as Robert Browning, Lord Tennyson, John Everett Millais en Henry James. Yn 1881 krigen sy in soan, Robert Gregory. Hy sneuvele as gefjochtspiloat yn de Earste Wrâldkriich. It foarfal wie in ynspiraasjeboarne foar Yeats syn gedichten ""An Irish Airman Foresees His Death,"" ""In Memory of Major Robert Gregory"" en ""Shepherd and Goatherd."""
"Lammert Skeltes Hilarides (Penjum, 7 april 1868 - dêre?, 19 july 1934) wie in boer, keatser en bestjoerslid út Penjum. As keatser stie er bekend om syn hurde opslaggen en skeane oanloop. As boeresoan learde er keatsen yn it bûthús. Doe't er sechtjin jier wie begûn er mei wedstrydkeatsen en ferskynde al gau by earsteklas (no haadklasse) wedstriden en wûn yn 1886 meardere prizen. Yn 1887 wûn er mei de PC mei Klaas Willems Boorsma en Jacob K. Wassenaar en waard ta kening útroppen. Soks barde nochris yn 1888 en 1889. Mei elkoar kaam er fjouwer kear op de PC út."
"It Sineeske diel fan de Mekong hiet ""Láncāng Jiāng"" (澜沧江) en is ien fan de rivieren fan it ""Beskerme Trije Parallelle Rivierengebiet yn Yunnan"", in natuergebiet dat opnommen is yn de UNESCO wrâlderfgoedlist."
"Marija Gimbutas (ed.) 1976. Neolithic Macedonia as reflected by excavation at Anza, southeast Yugoslavia. Los Angeles: Institute of Archaeology, University of California, 1976. Monumenta archaeologica 1."
"De tudorstyl is in styl dy't gongber wie yn de Ingelske arsjitektuer yn de tiid fan it foarstehûs Tudor, dat regearre fan 1485 oant 1603. De styl waard beynfloede troch it Flaamske maniërisme en hat in protte fersieringen dy't yn mitselwurk útfierd binne, sa as bôgen (tudorbôgen), trepgevels en pinakels. De ynterieurs wienen ek ryk fersierd."
"Oer it algemien wurdt Brief nei Kanada net botte wurdearre. Neffens Trinus Riemersma is it ""in tige útweakke ferhaal dat op 'en minsten de helte koarter kinnen hie."" Dêr heakke er noch oan ta dat er it inkeld yn 'e trêde printinge fan De Rook fan it Lân opnommen hie om't Van Houten it sels oan 'e twadde printinge tafoege hie. Lykwols is net eltsenien it mei Riemersma en oare literêre resinsinten iens, mei't it ferhaal in tige treffend byld jout fan it Fryske doarpslibben en de hâlding dy't in protte Friezen foar har eigen taal oer oannimme."
10 maart is de 69e dei fan it jier op de Gregoriaanske kalinder (yn in skrikkeljier de 70e). Der folgje noch 296 dagen oan 'e ein fan it jier ta.
Yn 1903 waard de koloanje Frij Fryslân yn Nij Beets stifte mei Jan Hoen as foarman. De koloanjes yn Bussum (Walden) en Blarikum (Ynternasjonale Bruorskip) wienen it foarbyld. Frederik van Eeden (skriuwer) makke as stifter fan Walden propagandatochten oer de ideeën fan mienskiplik grûnbesit. Yn de earmoedige omkriten fan Nij Beets gienen sokke ideeën der yn as in preek yn in âlderling. Lykas ek yn dy oare koloanjes mislearre it eksperimint; yn 1908 kaam in ein oan de koloanje Frij Fryslân. De Van Eedensrtjitte en de Hoenstrjitte yn Nij Beets binne nei de beide manlju neamd.
"Yn de rin fan syn libben hat DeForest Kelley, ""De"" foar freonen, dermei meispile yn likernôch fjirtich films en njonken yn de searje Star Trek yn mear as hûndert oare tillefyzjeôfleverings. Op 18 desimber 1991 krige er foar syn prestaasjes in stjerre op de Hollywood Walk of Fame."
"Yn 1985 kaam de DB-102 yn de feart foar McDermott, mei 2 kranen mei in kapasiteit fan 6000 ton elk. Midden jierren tachtich wie de hausse yn de offshore lykwols oer, wêrtroch’t gearwurkingsferbannen ûntstienen. Yn 1988 waard in joint venture tusken Heerema en McDermott foarme, HeereMac. Yn 1997 naam Heerema de DB-102 oer fan McDermott nei beëinigjen fan de joint venture. It skip waard omdoopt yn Thialf en nei in upgrade yn 2000 ta twa kear 7100 ton is it grutste kraanskip fan’e wrâld."
"De temperatuer yn in tropysk reinwâld sakket nea ûnder de 18 °C, en oerdeis is it trochstrings 28-30 °C, it hiele jier troch. De tichte begroeiïng en de sawat konstante bewolking soarje derfoar dat de temperatuer net safolle ekstremen ken as bygelyks de woastyn. De beammen en wolken hâlde oerdei de felle sinne tsjin en nachts soarge sy derfoar dat de waarmte fan de dei net ûntsnapt."
"Yn 1940 waarden alle sosjalistyske en kommunistyske partijen troch de Dútsers ferbearn; yn 1941 ferbearne sy alle partijen, útsein de NSB. De NSB wurke iepenlik gear mei de besettende macht. It tal leden waakste oan nei 100,000. De NSB spile in wichtige rol yn de legere oerheden en boargerynstellingen; eltse nije boargemaster dy't troch de Dútsers beneamd waard wie NSB-lid. Mussert hie ferwachte dat er lieder fan in ûnôfhinklik, mei Dútslân ferbûn, Nederlân makke wurde soe, mar de Eastenrykske Nazi Arthur Seyss-Inquart waard haad fan it besettend regear. Mussert moete Adolf Hitler ferskate kearen en pleite foar in ûnôfhinklik Nederlân, mar it slagge him net. Alhoewol't Seyss-Inquart útsteld hie dat Mussert minister-presidint fan Nederlân makke wurde moast, krige er allinne de earetitel 'Lieder fan it Nederlânske folk', mar hy krige hast gjin wiere macht. Troch Rost van Tonningen en oare pro-Dútske leden naam Mussert syn ynfloed tige ôf. Oan it begjin fan de simmer fan 1943 organisearren in soad NSB-ers harren yn de Landwacht, dy't it regear holp om it folk te kontrolearjen."
"Blauwe Kampwei, De Bjirk, De Els, De Esk, De Peppel, Doarpsstrjitte, Domela Nieuwenhuiswei, Dumnysbosk, Gearen, Geawei, Giterskewei, Hoenstrjitte, Janssen Stifting, Kanaalwei Noard, Kanaalwei Súd, Krûme Swynswei, Legewei, Leppedyk, Prikkewei, Ripen, Swynswei, Tjeerd Nawijnstrjitte, Tolhikbuert, Van der Brugghenstrjitte, Van Eedenstrjitte."
"De jagers hienen al, net wenstich far dy tiid, moderne loft- en seewarskôgingsradars oan board. Hoewol’t dizze skippen fan Nederlânsk ûntwerp wienen, waard noch yn de jierren sechstich foar de bou fan nije fregatten (Van Speijk klasse) gebrûk makke fan in Ingelsk ûntwerp. Ek krige de marine yn dy perioade grutte oantallen Amerikaansk materieel ta beskikking yn it ramt fan it MDAP programma, lykas fregatten (Van Amstel klasse), korvetten (Rôfdier klasse), mineftigers, ûnderseeboaten en fleantugen foar de MLD."
"De midden fan Majorka is in ridlik flak, fruchtber plato, dat de namme draacht fan Es Pla (""De Flakte""). De kusten binne op guon plakken rotseftich, mei grotten sawol boppe as ûnder seenivo, wylst har op oare plakken de wielderige sânstrannen útstrekke dêr't Majorka om bekend stiet. Twa fan 'e grotten, de Coves dels Hams en de Coves del Drach, omfiemje ûndergrûnske marren. Foar de súdkust lizze de lytse Cabrera-eilannen, en foar de westkust it eilantsje Dragonera."
"William Fiennes (*1970) is in Britske auteur. Hy krige syn oplieding oan it Eton College en de Universiteit fan Oxford. Doe't er njoggentjin jier âld wie, en hy in jier nei Brazylje west hie, waard by him de Sykte fan Crohn konstatearre."
"Majorka sels telt twa bercheftige kriten, ien yn it noardwesten en ien yn it súdwesten fan it eilân. De noardwestlike bergen, de Serra de Tramuntana, beslane fierwei it grutste oerflak, en hawwe as heechste punt de berch de Puig Major, dy't mei in hichte fan 1.445 m ek it heechste punt fan Majorka is. Mei't de Puig Major yn in militêre sône leit, is lykwols de oanbuorjende Puig de Massanella (1.364 m) de heechste beklimbere berch fan it eilân. Sûnt 2011 stiet de Serra de Tramuntana op 'e Wrâlderfgoedlist fan 'e UNESCO."
"Konqueror hat de mooglikheid om troch de triemtafels te rinnen, troch óf in adres yn te fieren yn it adresfjild, óf in item te selektearjen yn it finster fan de webblêder. It byld dat jo sjogge as jo brûkme meitsje fan de triembehearder is frij oan te passen, sadat grutte en it brûken fan byldkaikes nei jo ynsicht barre kin. Triemmen kinne ek kopiearre, ferpleatst, wiske, besjoen of útfierd wurde."
"Yn de boppe- en middenrin is de rivier foar in part befarber, yn de benedenrin is de rivier befarber oant de stêd Luang Prabang yn Laos. De Kone-wetterfallen binne fan belang foar enerzjywinning; de delta is tige fruchtber foar de rysbou."
"De letgoatyske tsjerken hjitte sa omdat sy set binne fan de fertsjinsten út de wolhannel, dy’t yn dy tiid yn parten fan it lân grutte wolfeart brocht."
"It prinske blykt te wenjen op in petiterich lytse planeet (eins in asteroïde dy't like grut is as in hûs) mei dêrop in roas en trije lytse fulkaantsjes, wêrfan't twa aktyf binne. Hy bringt dêr syn tiid troch mei it skjinhâlden fan 'e fulkaantsjes en it útrûgjen fan baobabbeammen, dy't wisberet lykje om syn planeetsje te oerwoekerjen. Fierders fersoarget er de roas, dy't nochal wat innen en oanen hat. Sasear sels, dat it prinske der op 't lêst aan fan begjint te krijen dat de roas misbrûk fan him makket. Hy beslút om syn planeetsje te ferlitten en ris te sjen hoe't de rest fan it hielal derút sjocht. As hja dat heart, ûntskuldiget de roas har, mar se trunet it prinske ek oan om dochs te gean, dat sadwaande set er ôf."
"De rivier de Klickitat (Ingelsk: Klickitat River) is in sydrivier fan de rivier de Kolumbia yn it midsuden fan de steat Washington yn'e Feriene Steaten. It hat in lingtme fan 154 km en in streamgebiet fan 3496 km² beëasten it Cascades berchtme noardeastlik fan de stêd Portland, Oregon. De rivier ûntspringt by Gilbert Peak yn it noardwesten fan Yakima Countyop in hichte fan 1963 m en rint earst súdeastlik en dan súdlik oer it Lincoln Plateau. It rint de noardgrins fan Klickitat County oer en kronkelt dan súdlik troch steile kleauen om dan ta einbeslút yn'e Kolumbia út te mûnen justjes benoarden Lyle, sa'n 16 km noard-noardwestlik of The Dalles, Oregon op in hichte fan 24 m. De trochsneed wetterôffier is 45 m³ de sekonde mei in maksimum fan 1444 en minimum 12 m³ de sekonde."
"Konqueror, oarspronklik útbrocht yn 1996, is in webblêder, triembehearder en triemwerjouwer yninoar, ûntwikkele as part fan de K Desktop Environment. It is ûntwikkele troch frijwilligers en kin omgean mei bestjoeringssystemen lykas linux, Windows en Mac Os X. Konqueror en dêrmei ek de rest fan de komponinten yn it pakket KDEBase, wurdt útbrocht ûnder de lisinsje fan GNU General Public License."
Al jierren herwaarts binne der om de fiif jier lustrumfeesten. Dan wurde hûzen feestlik optúgd en ride fersierde weinen efter it muzyk fan De Bazuin oan troch it doarp en de wide omkriten. Op De Tynje wurdt 1910 sjoen as bertejier fan it doarp. Dit earste iuwfeest is en wurdt fierd ûnder it swingende motto De Tynje 100-jong en brûzjend.
"Op ‘e lange doer kaam om 1800 hinne feantersfolk, meast Tsjalberters, ‘op De Tynje’ ta te wenjen. Net de feart en rakken bylâns, lykas op oare plakken, mar om de beide setten hinne. Dy buorskipkes by de (Lúkster)tynjeset en de (Wynje)tynjeset, hjitten nei ferrin fan tiid de Grutte Tynje en de Lytse Tynje. Dat wie yn 1950 noch sa. Sûnt binne dy beide Tynjes troch de nijbou oaninoar groeid. Dat no is der mar ien Tynje mear, mar wol mei útbuorren as de Ulesprong, de Warren en de Rôlbrêge. Fanâlds wie ‘de tynje’ fan de Lúksterhoeksters in wetter op de skieding tusken Opsterlân en Aanjewier, en ek op de grins fan Lúkswâld en Terwispel. No is De Tynje.de namme fan it doarp dat foar it grutste part oan de oare kant fan dy grins leit."
"Inleiding tot de algemeene psychologie volgens Prof. dr. G. Heymans. Bewurke troch W.A. Pannenborg. Utjûn troch it Heymans-Genoatskip. Grins, Wolters, 1949."
"Kahler studearre yn syn berteplak oan de Karl-Ferdinands-universiteit en krige dêr yn 1871 syn doktersbul. Doe't de universiteit yn in Tsjechysk en in Dútsk diel spjalte waard, studearre er fierder oan de Dútske universiteit en die dêr ek ûndersyk. Yn 1882 folge syn beneaming ta bysûnder heechlearaar; 1886 krige er offysjeel in learstoel en waard er direkteur fan de twadde medyske klinyk. Hy folge Heinrich von Bamberger yn 1889 op as perfester foar spesiële patology oan de universiteit fan Wenen. Fan 1890 ôf oan hie Kahler te lijen fan tongekanker dy't him yn 1893 fataal waard."
"De ynhiemske befolking besit op papier lykwols gjin stik grûn en dêrtroch kinne sy troch de nije bewenners fuort jage wurde. Dat foarmet in serieuze bedriging foar de folken en har kultueren. Yn inkele lannen hat de ynhiemske befolking wol oer bepaalde rjochten, bygelyks yn Kolombia."
"Histoarysk sjoen is der yn in tal lannen in tradysje oangeande de bou en it brûken fan de tromboane. Yn Dútslân (en ek yn Eastenryk en in tal oare East-Jeropeeske lannen) wurde fan âlds trije tromboanes brûkt yn de symfony-orkesten. In alttromboane (yn Es of F), in tenoartromboane (yn Bes) en in bastromboane (yn F of Es). Yn Frankryk wurde fan âlds trije tenoartromboanes brûkt. Dy tradysjes komme ek werom yn de bou fan de tromboane. Der is in dúdlik ûnderskie yn bou en klank tusken de Dútske en Frânske tromboane."
"Heymans wie in grut foarstanner fan de empiryske metoade en fierde it eksperimint yn wêr't dat mar koe. Yn 1892 rjochte hy yn Grins it earste Nederlânske psychologyske laboratoarium yn, dêr't hy ûndersyk die yn de algemiene psychology. Yn neifolging fan Wilhelm Wundt yntrodusearre hy sadwaande de eksperimintele psychology yn Nederlân."
"Bazelmans, J.; Groenendijk, H.; Langen, G. de (2005): De late prehistorie en protohistorie van holoceen Noord-Nederland, Nationale Onderzoeksagenda Archeologie (NOaA),"
"Der bestiet in langjierrige kontroverse oer de stavering fan Sacajawea har namme. Tradysjoneel giet men derfan út dat har namme fan oarsprong út 'e taal fan 'e Hidatsa komt, it folk dat har finzen naam. De namme soe in gearstalling wêze fan 'e wurden cagáàga ([ʦa'ɡa:ɡa], ""fûgel"") en míà (['mia], ""frou""), en soe dus Cagáàgawia ([ʦa'ɡa:ɡawia], ""fûgelfrou"") wêze (de diakrityske tekens jouwe opgeande en delgeande toan oan). De gebrûklike Ingelske stavering ""Sacagawea"" wjergalmet de Hidatsa-stavering, al wurdt de namme standert útsprutsen as [sækǝʤǝ'wi:jǝ], sis mar ""Sakkedzjewië"", dus mei in dzj oan it begjin fan it trêde wurdlid ynstee fan in g, en mei de klam op it fjirde wurdlid. ""Sacagawea"" is sûnt 1910 de offisjele stavering dy't oanholden wurdt troch de Amerikaanske federale oerheid yn offisjele dokuminten en oare offisjele teksten."
"De Olympyske Simmerspullen 2012 fan de XXXe Olympiade sille fan 27 july oant en mei 12 augustus 2012 hâlden wurde yn Londen, de haadstêd fan Grut-Brittanje. Londen is de earste stêd dy't foar de trede kear de Spullen organisearje mei. Earder hiene de Spullen fan 1908 en 1948 hjir ek plak. It Syngroanswimmen hat plak yn it London Aquatics Centre."
"Konstantin Fehrenbach (Wellendingen, 11 jannewaris 1852 - Freiburg im Breisgau, 26 maart 1926) wie in Dúts politikus. Hy wie rykskânselier ûnder de Weimarrepublyk tusken 1920 en 1921."
"Yn de jierren tachtich ferskynde in nije technyk: de gravearpinne: mei waaks ympregnearre papier en in stielen plaat dêr’t it papier op lei. De pinne makke perforaasjes yn it fel papier, wêrnei’t der mei help fan in bak, papier, inket en in rôler fermannichfâldige wurde koe. Spesjaal anilinekleurstoffen waarden brûkt om de haadkopy te meitsjen yn de foarm fan inket of in pennen, potloden, karbonpapier. It soe úteinlik liede ta de ûntwikkeling fan stinsilmasines dêr't wol in pear tûzen ôfdrukken mei makke wurde koene."
"Op 14 novimber 1947 waard foar it earst nei oalje boarre op see, yn de Golf fan Meksiko, foar de Amerikaanske kust, besuden Morgan City yn Louisiana. Ynearsten waarden ôfsinkbere platfoarms brûkt, mar al rillegeau stapte men oer op hefeilannen en foar djipper wetter op semy-submersibles en boarskippen."
"As federale haadstêd fan Kanada binne yn Ottawa in soad regearingsgebouwen wêrfan it parlemintsgebouw it wiidst ferneamd is. Fierder befynt it Kanadese hegerjochtshôf har yn de stêd en ek de offisjele residinsjes fan de Minister-president fan Kanada (24 Sussex Drive / 24, promenade Sussex) en dy fan de Gûverneur-Generaal fan Kanada (Rideau Hall). Fierder binne der in soad museums yn Ottawa lykas de National Gallery of Canada / Musée des beaux-arts du Canada en it Canadian War Museum / Musée canadien de la guerre."
"Under de ûnmeilydsume diktatuer fan generaal Franco kaam op Majorka fral de lânseigen Katalaanske taal yn 'e knipe. Eltsenien waard ferplichte om op elts tinkber maatskiplik terrein Spaansk te praten, en de eigen taal waard ferballe nei de húslike kring. Yn 'e twadde helte fan 'e tweintichste iuw ûntjoech it toerisme him foar Majorka ta de wichtichste boarne fan ynkomsten. Nei de dea fan Franco en it omsmiten fan 'e faksistyske diktatuer yn Spanje belibbe it Katalaansk in weroplibbing. Yn 1983 waard de autonome mienskip fan 'e Baleären oprjochte, mei Palma de Mallorca as haadstêd. Binnen dy autonome regio hat it Katalaansk in gelikense offisjele status as it Spaansk."
"Yn 1966 waard yn ’e Tsjûkemar ûndersyk dien yn it ramt fan in ynternasjonaal ûndersykprojekt, it International Biological Program. De limnologyske ûndersikers fûnen earst ûnderdak yn in wenarke yn it haventsje fan Eastersee-Giterskebrêge en yn in leechsteand skoalgebou efkes bûten it doarp. Yn 1976 kamen se yn in nij gebou oan ’e râne fan ’e mar. Yn 1991 waard de festiging opheft en ferhuzen de ûndersikers nei de haadfestiging yn Nieuwersluis, dy’t yn 1992 fusearre mei oare biologyske ynstituten fan de KNAW ta ""Nederlands Instituut voor Oecologsch Onderzoek"" (NIOO, no ""Nederlands Instituut voor Ecologie, NIOO""). It NIOO stiet sûnt 2011 yn Wageningen."
"In twadde taal, yn taalwittenskiplike publikaasjes faak oantsjut as T2, is in taal dy't net jins memmetaal is, mar dy't men faak al ier yn jins libben oanleart om yn in kommunikatyf ferlet te foarsjen (lykas yn it gefal fan ymmigranten) of om't it ûnderwiis him der spesifyk op taleit om sa'n taal oan 'e skoalbern te learen (lykas yn minderheidstaalgebieten). Sa wurdt yn Fryslân troch frijwol alle Frysktaligen it Nederlânsk as twadde taal sprutsen. In twadde taal kin nea in memmetaal wurde, en wurdt jin nea sa eigen as de taal dêr't men yn grutbrocht is."
"Boerum is benammen ek bekend fanwege It Greate Ear, in grûnstasjon foar satellytkommunikaasje, likernôch in kilometer noardwest fan it doarp oan de ein fan de Wytsmawei. It waard yn 1962 boud troch de PTT, en de satellytkommunikaasjeteleskoop dêr krige doe yn de folksmûle de namme ""it grutte ear"". It tal fan teleskopen is groeid, mar it hjoeddeiske stasjon, besit fan Xantic B.V, in gearwurkingsferbân fan Austraalje, Noarwegen en Nederlân, fiert de namme no ek offizjiel. Op it stasjon wurdt it satellytferkear ûntfongen dat dan fia kabels fierder ferstjoerd wurdt nei de klanten. Njonken de gearwurkende lannen meitsje ek omlizzende lannen gebrûk fan it stasjon, dat tegearre mei de tsjinhinger yn Perth (Austraalje) hast elts punt boppe de ierde dekt."
"Mei de op himsels steande roman The Song of the Beast wûn Berg yn 2003 de earste fan yn totaal trije Colorado Book Awards. Yn 2004 en 2005 publisearre Berg de fjouwerdielige Bridge of D'Arnath-rige, folge troch it Lighthouse-duët, besteande út 'e romans Flesh and Spirit (2007) en Breath and Bone (2008), dêr't se in Mythopoeic Award foar krige. Sûnt 2010 hat Berg fierders de trije boeken fan 'e Collegia Magica-rige en de twa dielen fan it Sanctuary-duët skreaun."
"De Olympyske Simmerspullen 1920, ek wol de VIIe Olympiade neamd waarden yn 1920 yn Antwerpen, Belgje hâlden. It gewichtheffe waard hâlden yn it Olympisch Stadion. It gewichtheffen stie wer foar it earst op it programma sûnt de Spullen fan 1904."
"Doe't de searje fan Star Trek ôfrûn wie, is Kelley mei pinsjoen gongen. Hy is net daalks hielendal stoppe; hy hat noch yn twa films en in pear tillefyzjeôfleverings meispile. Fierders wie er noch te gast op tal fan nei konvinsjes oer Star Trek, mar nei 1980 hat er útsein Star Trek gjin akteurwurk mear dien. Yn stee dêrfan libben syn frou en hy stil yn Sherman Oaks, en hat er him rjochte op skilderjen en it skriuwen fan poëzy. As lêste hat er yn 1998 noch de stimme dien fan Viking 1 yn The Brave Little Toaster Goes to Mars."
"Blanke Montaansters binne fierhinne fan Midden-, Noard-en Noardwestjeropeeske orizjine, mei as grutste oarsprongsgroepen Dútsers (27,0% fan 'e totale steatsbefolking), Ieren (14,8%), Ingelsen (12,6%), Noaren (10,9%), Frânsen (4,7%) en Italjanen (3,4%). Yn 47 fan 'e 56 countys fan Montana foarmje lju fan Dútsk komôf de grutste befolkingsgroep; yn 6 countys (dy't min ofte mear gearfalle mei de grutste Yndianereservaten) binne dat Yndianen; yn 2 countys (yn it uterste noardeasten fan 'e steat) binne dat lju fan Noarsk komôf; en yn ien county (yn it súdwesten) binne dat lju fan Iersk komôf."
"It Ferdrach fan Ferdun late ta it ferparten fan West-Jeropa yn trije grutte parten. Ut it westlike part ûntstie Frankryk, út it eastlike part Dútslân en út it midden, Nederlân, Belgje, Lúksemboarch, Switserlân en Itaalje. Lang om let hat it ferdrach de fûneminten lein foar it moderne Jeropa."
"De nasjonale betinking op 'e Daam yn Amsterdam fynt plak neffens in fêst patroan. Yn 'e Nije Tsjerke oan de Dam fynt in seremoanje plak dêr't, njonken it Keninklik Hûs en regearsfertsjintwurdigers, ek kriichsslachtoffers en neibesteanden by binne. De seremoanje begjint om 18:55 oere, duorret in healoere en wurdt live útstjoerd op ien fan 'e publike netten. By de seremoanje wurdt ek de 4 maaie-lêzing útsprutsen. Om 19:50 oere ferlit de Keninginne de Nije Tsjerke en rint, tegearre mei de kroanprins en kroanprinsesse en in pear politike en militêre hege amtners, troch in earekûlwaar fan feteranen nei it monumint op 'e Dam. Foar it monumint stiet de groep stil."
"Ids Jousma (Dokkum, 19 novimber 1900 - dêre, 4 septimber 1935) wie in Fryske keatser. Hy wie in ferneamd efterperkspiler en wûn 106 earste, 40 twadde en 44 tredde prizen. Fiif kear wûn Jousma de Bûnspartij, fjouwer kear de PC. Moast him troch sykte weromlûke."
"De terpen en wieren yn Noard-Nederlân binne sûnt de njoggentsjinde iuw it ûnderwerp fan archeologysk ûndersyk. By dat ûndersiik binne oant no ta frijwol gjin fynsten dien út de fiifde en seisde iuw. Dat tsjut op in ûntfolking fan it gebiet. Foar it tiidrek fuort dêrnei wizen de fynsten op de oanwêzigens fan Angelen en Saksen dy't harren mooglik mei de lytse Fryske restbefolking mingd hawwe, om't fan inkele wieren de trochgeande bewenning wol oantoand is."
"It Frysk Jierboek' wie in jierboek mei wittenskiplike en literêre bydragen. It ferskynde yn de jierren 1937 en 1938 ûnder redaksje fan Jelle Hendriks Brouwer en PieterSipma yn 1942, 1943 en 1944 fanwegen de Fryske Akademy."
De herfoarme tsjerke dy der no stiet is boud yn 1784. De preekstoel mei moai houtfykwurk is fan 1754. Ek hat de tsjerke hearebanken; de moaiste dêrfan is faaks dy fan de famylje Fogelsangh.
Rihei Sano (21 septimber 1912 - 26 maart 1992) wie in Japansk fuotballer. Rihei Sano spile ek yn it Japansk fuotbalalvetal. Hy die mei oan it Olympyske Simmerspullen 1936.
"De earste permaninte blanke delsetting yn Montana wie de misjepost St. Mary's, dy't yn 1841 stifte waard yn 'e neite fan 'e it tsjintwurdige Stevensville. Fan 'e 1850-er jierren ôf sette de kolonisaasje fan it gebiet troch de blanken útein dy't oer it ferneamde Oregon Trail út it Easten kamen. Dêrby foarmen de dellingen fan 'e rivieren de Beaverhead en de Big Hole it ierste fêstigingsgebiet. Yn 1852 waard goud ûntdutsen by it hjoeddeistige Garrison. Dat wie de earste yn in rige grutte fynsten fan dylchstoffen, wêrûnder ek sulver, koper, lead, stienkoal en letter ierdoalje. Under de 1860-er jierren reizgen tûzenen goudsikers en oare blanken oer it Bozeman Trail, in sydpaad fan it Oregon Trail, fan Wyoming nei de goudfjilden fan westlik Montana."
"De stien is dúdlik âlder as it gebou, dat dêr yn 1919 kaam op it stee fan it doe foar de twadde kear ôfbaarnde kafee/loazjemint. De stien siet earder yn it loazjemint, mar de brouwerij fan Heere Hendriks stie oan de Feart op de hoeke fan de Brouwersleane. Heere Hendriks lei flak neist it tsjerke begroeven ûnder in lizzende stien. Syn grêf is nei de Twadde Wrâldoarloch romme. De stien fan syn heit leit yn 'e tsjerke. Op it tsjerkhôf stiet ek ien fan de Klokkestuollen yn Fryslân."
"Op de bombardeminten op Algiers nei en wat skermutselingen tsjin de Súdlike opstannelingen tusken 1830 en 1832, wist Nederlân oan de Twadde Wrâldoarloch ta neutraal te bliuwen. Yn Ynje lei de seemacht him, neist de ferdigening fan it gebiet, ta op it bestriden fan seerôf en help by de pasifikaasje fan it binnenlân en de Bûtengewesten. Oant 1838 wie in Auxiliêr Eskader aktyf as assistinsje fan de selsstannige Koloniale Marine. Dêrnei wreiden de wurksumheden fan it Nederlânsk eskader fan de Keninklike Marine him sa út, dat yn de twadde helt fan de 19e iuw hast 60% fan de skippen en it personiel yn Ynje siet."
"De Olympyske Winterspullen 1928, ek wol de IIe Olympiade neamd, waarden yn 1928 yn Sankt Moritz, Switserlân hâlden. Dat wie fan 11 febrewaris oant en mei 19 febrewaris. It keunstriden hie plak op it St. Moritz Olympic Ice Rink"
"De fontein waard troch de boargerij skonken ta eare fan ynhuldiging fan keninginne Wilhelmina. Yn 1923 waard de fontein fersetten nei it Wilhelminaplantsoen. Yn 1953 waard de fontein weihelle om romte te meitsjen foar de wykmerk, en waard opslein op de gemeentewerf."
"It diel fan Montana beëasten de wetterskieding fan 'e Rocky Mountains makke diel út fan 'e Frânske koloanje Louisiana, dy't by de saneamde Louisiana-oankeap fan 1803 troch Napoleon oan 'e Feriene Steaten ferkocht waard. It diel fan 'e steat dat westlik fan 'e wetterskieding leit, makke diel út fan it Oregon-territoarium, dat in gebiet wie dêr't sawol troch de Feriene Steaten as troch Grut-Brittanje (fia Kanada) oanspraak op makke waard. By it Oregonferdrach fan 1846 waard dy regio opspjalten yn in noardlik Britsk diel, dêr't Britsk-Kolumbia út ûntstie, en in súdlik Amerikaansk diel, dat neitiid opdield waard yn 'e steaten Washington, Oregon en Idaho, wylst ek Montana en Wyoming der stikken fan taparte krigen."
"As oanhingster fan Dr. Martin Luther King Jr. liede se yn 1968 in groep fan 500 froulju, dy’t harren sels “The Jeannette Rankin Brigade” nommen, yn in mars nei it Kapitoal om te demonstrearje tsjin de belutsenheid fan de Feriene Steaten yn de Fietnamoarloch. Under de dielnimmers wienen ek Coretta Scott King en Judy Collins."
"De Kodeks Aleksandrinus (Londen, British Library), Codex A (02) is in Gryksk bibelhânskrift út de 5e iuw. It hânskrift befettet sawat de hiele Bibel, nammentlik it grutste part fan de Septuagint (it Grykske Alde Testamint) en it Nije Testamint. Mei de Kodeks Sinaitikus en de Kodeks Fatikanus, is it ien fan de âldste en folsleine bibelse hânskriften. De kodeks is neamd nei Aleksandrje, dêr't it inkele jierren wie, foardat Grut-Brittanje it yn de 17e iuw yn hannen krige."
"Neffens in skatting op grûn fan gegevens út 2004 soe it Wâldfrysk yn 'e provinsje Fryslân en yn 'e oangrinzgjende Grinslânske trijehoek Mearum-De Wylp-De Grinzer Pein sprutsen wurde troch likernôch 157.000 minsken. Hoefolle Friezen om utens oft Wâldfrysk sprekke, is net dúdlik."
"Seydou Doumbia (12 desimber 1987) is in Ivoriaansk fuotballer. Earder spile Seydou Doumbia foar Athlétic Adjamé, Denguélé, Kashiwa Reysol, Tokushima Vortis, Young Boys, CSKA Moscow, Roma en Newcastle United."
"Tsjintwurdich lûke hieltyd mear nije bewenners de reinwâlden binnen. Der wurde mear wegen oanlein en yn tanimmende mjitte fynt houtkap plak, mynbou en oaljewinning. It tropysk reinwâld is nammentlik ryk oan grûnstoffen: hurdhout, aluminium-erts, koper-erts, goud, bauksiet, rubber en oalje. Ek earme boeren meitsje gebrûk fan it wâld troch stikken fuort te kappen foar de lânbou, mar de grûn dy't sy dêrmei winnen is meastentiids nei in pear jier al wer útputte."
"Hy waard 20 jannewaris 1693 grytman fan Opsterlân en yn itselde jier lid fan de Deputearre Steaten fan Fryslân. Hy wenne op syn bûtenpleats yn Beets en begûn yn 1704 it grutte feankanaal te graven, de Opsterlânske Kompanjonsfeart, dat by De Gerdyk begjint en troch syn neisieten fuortsetten is troch Bakkefean, Easterwâlde en Appelskea, dêr't it hûs fan de kompanjons nei him 'Augustinusstate' neamd is."
"In acre (Ingelske útspr.: ['e:kǝɹ]) is in oerflaktemjitte dy't brûkt wurdt yn it ymperiale stelsel en it Amerikaansk stelsel fan mjitten. It beslacht in gebiet dat likernôch sa grut is as 4.047 m², of 40,5 are, of 0,4 hektare, of 1,1 pûnsmiet."
"Yn 2010 hie Majorka in befolking fan krapoan 870.000 minsken, wat delkomt op in befolkingstichtens fan hast 240 minsken de km². Fan 'e ynwenners binne 405.000 lju (46,6%) gearklofte yn 'e haadstêd Palma de Mallorca. Krekt as yn 'e rest fan Spanje is ek op Majorka de Roomsk-Katolike Tsjerke fierwei de grutste religieuze denominaasje."
"De Swarte Prins waard yn 1900 boud foar it bemeallen fan de polder Alddeel. Hy hat wurke oant 1960. De mole, dy't partikulier eigendom is, is yntiids ferboud ta wente en is net mear mealree, al kin er noch wol draaie."
"Jumbo Shipping ûntstie doe’t yn 1956 de earste Stellaprima oanskaft waard, in koaster foarsjoen fan fjouwer foar dy tiid swiere 12 tons laadbomen. De Stellaprima bliek in súkses. Swiere objekten dy’t oant dan fard waarden as bylading op it dek fan in koaster, koenen no op better ynrjochte skippen ferfierd wurde. Sûnt doe is it begryp frijwat feroare en is mei de modernisearring fan de float it hysfermogen tanommen fan 100 ton nei 1800 ton."
"In blokhûs is in âlde beneaming foar in ferdigeningswurk, fan in ienfâldich bousel fan heale beamstammen oant kastieleftige bouwurken. Yn beide gefallen wie it faak ûnderdiel fan in grutter systeem, lykas in lânwar. It koe ek in stee behearskje, lykas in krúspunt as in tagongswei. De bou fan blokhuzen is bekend út de Lette Midsiuwen oant en mei de 16e iuw. By blokhuzen as haadgebou fan in guod hearde faak ek in pleats. Blokhuzen yn Fryslân stienen ûnder oare yn Ljouwert (1499), Harns, Starum, Wâldsein en op De Lemmer. Se waarden ek boud yn West-Fryslân en Alkmar."
"Jan Pieterssoan Coen (Hoarn, earne foar 8 jannewaris 1587 – Batavia, 21 septimber 1629) wie in funksjonaris fan de VOC, en gûverneur-generaal fan East-Ynje, no Yndoneezje. Mei Pieter Both, de earste Gûverneur-Generaal fan Nederlânsk-Ynje, wie Coen in foarstanner fan it krijen fan in monopoalje op de hannel yn Ynje; om it safier te krijen koe er wreed wêze."
Yn de fierst útskode posysje is de buislingte sawat oardel kear sa lang as yn ynskode tastân. De produsearre grûntoan is dêrmei in fermindere kwint leger. Ienkear oerblaze - troch it ferheegjen fan de lipspanning - jout in toan dy't in oktaaf heger is en dus de heale golflingte hat. Nochris oerblaze jout 1/3 fan de golflingte en in oktaaf + kwint heger.
"De steat Montana omfiemet teminsten 3.223 marren en opslachmarren, wêrûnder de Flathead-mar, de grutste natuerlike swietwettermar yn 'e westlike Feriene Steaten. In oare grutte mar is de Whitefish-mar. De grutste opslachmar is it Fort Peck-reservoir, yn 'e rivier de Missoery. Yn Montana leit fierders it Nasjonaal Park Glacier, dat wol 'de Kroan fan it Kontinint' neamd wurdt, en teffens in lyts stikje fan it ferneamde Nasjonaal Park Yellowstone, wêrûnder trije fan 'e fiif yngongen fan dat nasjonaal park. Ek de yn 1806 ûnder de Ekspedysje fan Lewis en Clark ûntdutsen monolyt Pompey's Pillar is sitewearre yn Montana. In oar bekend gebiet mei in beskerme status is it Nasjonaal Monumint Slachfjild oan de Little Bighorn, dat fan histoarysk belang is. Fierders binne der 12 ûnderskate wyldernisgebieten yn 'e steat en noch ferskillende oare beskerme gebieten. Yn totaal hat 127.000 km² (oftewol 35%) fan Montana de iene of oare foarm fan beskerme status. Teffens omfettet de steat 7 Yndianereservaten, dy't oer it algemien in oansjenlik oerflak hawwe:"
"Yn de tsjerke is in grêfpylderke foar de dichteres Cynthia Lenige, lid fan it dichtgenoatskip Kunst kweekt het menschelijk geluk en dochter fan Dirk Lenige, de earste Fryske dichter fan sonnetten. Nei har is yn Makkum in strjitte neamd."
"Dêrneist is hy de grûnlizzer fan de funksjonaal- of lineêre analyze, wêryn Hilbertromtes in sintrale rol spylje, en hy is ferneamd om syn 23 problemen foar de tweintichste iuw, dy't hy opjoech by in foardracht op it Ynternasjonaal Wiskundekongres fan 1900."
"Neffens in offisjele rûzing troch it Amerikaanske Folkstellingsburo (op grûn fan gegevens fan 'e Amerikaanske folkstelling fan 2010) hie Montana yn 2014 1.023.579 ynwenners, wat in groei fan 3,5% is yn ferhâlding ta de stân fan saken yn 2010. De befolkingstichtens bedroech yn 2014 2,7 minsken de km². De grutste stêd fan 'e steat is Billings, mei 110.000 ynwenners yn 2015. Oare gruttere stêden binne: Missoula (70.000), Great Falls (59.000), Bozeman (42.000), Butte (34.000), de steatshaadstêd Helena (30.000), Kalispell (21.000) en Miles City (9.000). It grutste plak yn noardlik Montana is Havre (10.000)."
"Nei de middebare skoalle gie er yn 1833 nei it Lyts-Seminary yn Mechelen. De earste ferzen skreau er yn it Frânsk. Hy waard djip rekke troch Tollens' poëzy en fan Conscience's De leeuw van Vlaanderen. Doe't er yn 1841 fan it seminary ôf, hie er dêr al de namme fan Flaamsk dichter en oanhinger fan it Flaamsk. Itselde jier waard er oansteld oan it Pitzemburgkolleezje yn Mechelen. Yn 1843 moast er dy baan oerjaan fanwege tydlike blinens. Yn 1844 waard er helpboekhâlder yn de stedsbibleteek yn Antwerpen. Stikmannich jierren letter boaske er oan Hendrika Mertens, de dochter fan de haadbibletekaris. Yn 1849 waard er learaar Nederlânsk oan de Ryksnormaalskoalle yn Lier en yn 1860 gie er foar fêst werom as learaar oan it Keninklik Ateneum fan Antwerpen. Yn 1852 waard soan Jan berne, dy't as Jan Van Beers jr. in bekend society-skilder wurde soe."
"E-mail wurdt faak brûkt foar koarte, ynformele berjochten. Oars as in brief op papier wurdt it by e-mail akseptearre om koarte en kompakte sinnen te brûken. Troch it meistjoeren fan taheakken (attachments, mooglik sûnt de Multipurpose Internet Mail Extensions, MIME, ynfierd binne) is it ek mooglik om de ynhâld yn in oare foarm as tekst te ferstjoeren."
"It pân, dat stie op de hoeke fan de Merkstrjitte, wie folslein ferdigenber en waard boud yn de styl fan de omlizzende adelhuzen. Fanút it gebou waard it Ald Tsjerkhôf en de Grutte of Martinytsjerke behearske."
"In wâld dat eigentlik net diel útmakket fan de tropyske reinwâlden is it Mangrove-bosk. De woartels fan de beammen stean yn brak of sâlt wetter, en dêrtroch binne sy minder ôfhinklik fan delslach. Mangrove-bosken binne dêrom ek yn drûgere gebieten te finen, mits it gebiet oan de kust leit."
"GNU Aspell is de staveringshifker fan it GNU-projekt, oarpronklik útbrocht yn 2011, en bedoeld as opfolger fan Ispell. De wurdlisten dy't dit systeem brûkt, wurde wurdboeken neamd. Bekende programma's dy't it Aspell-systeem tapasse, binne b.g. SquirrelMail en Poedit (fia it subprogramma Enchant). In protte grutte programma's hawwe foar in oare staveringshifker (Hunspell) keazen, en de ûntwikkeling fan Aspell leit al in tiid stil."
"Sy is bekend fan har rollen yn films as Mulholland Drive (2001), The Ring (2002) en 21 Grams (2003), dy't har wrâldwiid omtinken en in Academy Award nominaasje opsmieten. Fierders hie sy in haadrol yn King Kong (2005), Eastern Promises (2007), en The International (2009). Yn totaal hat hja 25 filmprizen krige."
"Oan beide siden fan de poarte stienen tuorren mei oan de westside in stienen treppen. Yn de toer waard it stedsbuskrûd en munysje bewarre, letter waard it gebou brûkt as finzenis. Yn 1770 waard it gebou ferfraaid mei it Wapen fan Snits en twa útsniene fazen. Bûten de poarte wie in saneamd Hynstewâd. Foar de ferdigening wie de poarte op in momint net mear nedich en de romte moast brûkt wurde foar de ferbreding van de Boalserterwei. Doe is de Noarderpoarte yn 1843 sloopt."
"Bûten it briedseizoen binne it folslein oseaanfûgels, dy't har fiede mei fisk en fiskôffal. Resint ûndersyk om de Noardsee hat útwiisd dat mallemokken gefoelich binne foar plestik swalkôffal op see, dat him ophopet yn it spiisfertarringsysteem fan de fûgels. Yn de 20e iuw hat de soarte him wol útwreidzje kind troch de taname fan de kommersjele fiskerij en dêrby frijkommende beskikberheid fan fiskkôffal. Gefoelichheid for klimaatferoaring, in ôfname fan de fiskerij yn de Noardsee en in tanamme fan fersmoarging soene der ta liede kinne dat de soarte efterút giet."
"In tropysk reinwâld is in wâld dat yn de Tropen leit, dêr't it relatyf waarm en fochtich is en libje in protte plant- en bistesoarten. It reinwâld hat it grutste en rykste ekosysteem fan de wrâld. Sommige Aziatyke bestean al mear as 100 miljoen jaar en stamje dêrmei út de tiid fan de dinosaurussen. De lêste hûndert jier wurdt it tropysk reinwâld bedrige mei houtkap en oare minsklike aktiviteiten."
Troch de skúf yn te lûken ûntstiet in steande golf mei koarte golflingte en wurdt de toan heger. Fan alle mooglike skoposysjes wurde ornaris 7 brûkt dy't oerienkomme mei 7 opienfolgjende heale toanen. Alle tuskenlizzende posysjes wurde benammen brûkt foar glissando.
"Syn earste gedichtebondel, The Hawk in the Rain (1957), krige in soad omtinken. Syn wurk is yn dy tiid bot op de natuer rjochte, dy't sjoen wurdt as hurd en ûnmeilydsum en dêr't de minske mei syn dierlike eigenskippen mar in part fan is."
"Edmund Spenser waard yn 1552 of 1553 berne yn 'e Londenske buert East Smithfield, yn in begoedige boargerfermidden. Hy genoat syn skoaloplieding 'e Londenske Merchant Taylors' School en studearre neitiid oan it Pembroke College fan 'e Universiteit fan Cambridge. Wylst er yn Cambridge tahold, rekke er befreone mei de lettere skriuwer en wittenskipper Gabriel Harvey, dy't er letter by syn dichtwurk beloek, nettsjinsteande harren ferskillende opfettings oangeande poëzij. Yn 1578 wie Spenser in blaumoandei siktaris fan John Young, de biskop fan Rochester. It jiers dêrop publisearre er syn earste echte dichtbondel, The Shepheardes Calender (yn hjoeddeiske stavering: The Shepherd's Calender, ""De Skiephoederskalinder""), en om dyselde tiid hinne troude er mei syn earste frou, Machabyas Childe."
"It sammele toanielwurk ferskynde yn trije dielen as Herman Heijermans Toneelwerken (red. G.A. van Oorschot, Simon Carmiggelt, H.A. Gomperts, Anton Koolhaas, H.H.J. de Leeuwe, H.S.F. Heijermans. Utj. G.A. van Oorschot, Amsterdam, 1965)"
"In fotomodel is in persoan dy't betelle wurdt om te posearjen foar foto's, mei as doel om kommersjele produkten, lykas moade, kosmetika of parfum oan te priizgjen. Fotomodellen wurkje faak ek as mannekên, wêrby't se moade toane troch dermei oer de catwalk, in soarte fan poadium, te strunen yn spesjale moadeshows. In spesifyk soarte fotomodel is in gruttematemodel of plus-size model, dat in bytsje of folle wielderiger is as ""gewoane"" fotomodellen. De bêst betelle fotomodellen (frijwol sûnder útsûndering froulju), dy't wrâldferneamd binne, wurde supermodellen neamd. Sokken binne of wiene bygelyks Naomi Campbell, Claudia Schiffer, Cindy Crawford, Heidi Klum, Gisele Bündchen en ús eigen Doutzen Kroes."
"Bestjoerlik hearden ferskate dielen fan Montana ta it Oregon-territoarium (1848-1864), it Washington-territoarium (1853-1863), it Idaho-territoarium (1863-1864) en it Dakota-territoarium (1861-1864). Op 26 maaie 1864 waard Montana bestjoerlik in apart territoarium, it Montana-territoarium. De earste haadstêd wie Bannack (1864-1865), mar it regear fan it gebiet waard al rillegau ferhuze nei Virginia City (1865-1875), om úteinlik foargoed te Helena fêstige te wurden. De blanke befolking fan it territoarium bestie yn 1870 noch mar út 20.595 persoanen."
"Twa jier letter, yn 1596, skreau Spenser syn iennichste proazageskrift, in traktaat yn 'e foarm fan in dialooch oangeande de (yn syn eagen nedige) bestjoersherfoarming yn Ierlân, mei as titel A Vewe of the Present State of Irelande (""In Miening oer de Tsjintwurdige Steat fan Ierlân""). It wurdt sterk fermoede dat de ideeën dy't Spenser dêryn op 't aljemint brocht, net syn eigen wiene, mar ynstee dy fan Arthur Grey, fan wa't bekend is dat er op polityk mêd in grutte ynfloed op Spenser hie. Yn it pamflet, dat fanwegen syn oprokkenjende ynhâld pas fier yn 'e santjinde iuw útjûn waard, pleitet Spenser foar de folsleine útrûging fan 'e Ierske taal en kultuer, sa nedich troch geweld, om't dat neffens him de iennichste manear wêze soe om Ierlân ""te pasifisearjen"" (wêrmei't er bedoelde ""foargoed ûnder Ingelsk bewâld te bringen"")."
Achtschellinck waard op 26 oktober 1639 ynskreaun yn it Brusselske skildersgilde as learling fan Peter van der Borcht. Men nimt oan dat er tusken 1639 en 1657 in soad reizge en earst yn 1657 gildemaster waard.
"Hanoi, mei in rûsde befolking fan 6,5 miljoen (2009), is de haadstêd fan Fjetnam. De stêd Hanoi is in part fan de gemeente Hanoi. De stêd leit op de rjochter ouwer fan de Reade Rivier (Sông Hồng), yn de fruchtbere delta, sa'n 60 kilometer fan de mûning fan de rivier yn de Golf fan Tonkin. Hanoi leit 1.760 km benoarden Ho Tsji-Minh Stêd."
"Yn maaie 1940 wienen twa jonge Tynjesters sneuvele op de Grebbeberg: Klaas Idzerda en Jean Jeaninga. Op de alderlêste oarlochsdei waard de Hearrenfeanster fersetsman Sieger van der Laan op De Tynje, by de Warrebetten deasketten, wylst er ‘bewapene’ wie mei in wite flagge. Yn 1948 sneuvele in jonge âld-Tynjester, Jan Dam yn de saneamde polysjonele aksje yn ‘ús’ Ynje (no Yndonesië). Foar Klaas en Jean stie rillegau in monumint op it tsjerkhôf, ûntwurpen troch ir. Van der Leij. Yn de nei-oarlochske nijbou binne strjitten ferneamd nei de fermoarde Hylke Watzema en nei 'Van der Velde', de skûlnamme fan master Algra as fersetslieder."
"Yn 1590 publisearre Spenser de earste trije boeken fan syn masterwurk The Faerie Queene, nei't er spesjaal dêrfoar, wierskynlik mei help fan Raleigh, nei Londen ta reizge wie. Yn 1596 folgen nochris trije boeken, en hoewol't Spenser oarspronklik oanjûn hie dat it dichtwurk úteinlik tolve boeken beslaan soe (en de seis boeken dus eins mar de helte binne fan it ferhaal dat er yn 'e holle hie), is it dochs ien fan langste gedichten dy't ea yn 'e Ingelske taal skreaun wurden binne. It is in wurk dat yn in folslein allegoaryske kontekst in stikmannich ridders folget dy't ferskate deugden beproevje. Spenser skreau it mei sin sa, dat it ek lêzen wurde koe as in lofsang op keninginne Elizabeth I en op it hiele Hûs Tudor. Hy wist der in jierrinte fan £ 50,— fan 'e keninginne mei te winnen. It wie foar 't neist syn bedoeling om mei it wurk ek in fêste post oan it Keninklik Hof te bemachtigjen, mar yn 1591 publisearre er syn bondel Complaints, dêr't ek it satiryske Mother Hubberd's Tale ta hearde, wêrmei't er William Cecil, de foarnaamste riedshear fan 'e keninginne, alhiel tsjin him yn it harnas jage. Dat hy kearde werom nei Ierlân."
"It Noarden-Nau fan Kalês (Frânsk: Nord-Pas-de-Calais) wie fan 1982 oant 2016 in Frânske bestjoerlike regio, dy't út twa departeminten bestie: it Noarderdepartemint en Nau fan Kalês. Sûnt 1 jannewaris 2016 foarmet it eardere Noarden-Nau fan Kalês yn 'e mande mei de eardere regio Pikardje de nije bestjoerlike regio Opper-Frankryk."
"Oerterp is in streekdoarp tegearre mei Selmien oan de westside en Sigerswâld oan de eastkant. Yn tsjinstelling mei oare weidoarpen, as yn Grinslân of Drinte, is it lykwols net troch feanterij ûntsstien. De langhalige foarm is in gefolch fan de lizzing op de deksânrêch tusken de oarspronklike Drait (dêr't no De Feart leit) en De Boarn (op dat stik no it Alddjip). De earste bewenning wie op dy sânrêch en moat grif al in tûzen jier âld wêze, al wennen der net in soad minsken. As middel fan bestean wie men oanwiisd op de ienfâldige lânbou en feetylt. De namme Oerterp (Urathorp, mei oer = boppe) wurdt ferklearre mei dy fan Olterterp (Utrathorp mei uter = bûten) út de lizzing ten opsichte fan de Boarn: Oerterp boppenstreams en Olterterp wat leger. Terp betsjut hjir dus doarp."
"It doarp is middels de Wurdumer Feart nei it suden mei Wurdum ferbûn. De feart foarmet nei it noarden lykwols gjin ferbining mei it Van Harinxmakanaal. Nei it easten is de Tearnserdyk in ferbining mei de N358, en fierder nei Tearns; nei it suden is de Wergeasterdyk in ferbining mei de N31 en fierder nei Wergea. Sawat twa kilometer west fan it doarp stean oan de Swette de Mûne Heechlân en de Kramersmole, twa spinnekopmoles."
"Neffens Karel fan Mander, dy't him ek fernijde op de lêste side fan syn Schilder-boeck (as Ian Nagel en Naghel) as learaar fan Claes Jacobsz van der Heck, wie er in neifolger fan de Antwerpske skilder Cornelis Molenaer fan Haarlim as Alkmaar, in lânskipskilder, mar better as portretskilder, dy't yn 1602 yn De Haach ferstoar."
"Montana hat in oerflak fan 380.800 km², wêrfan't 1% út wetter bestiet. Dêrmei is de steat justjes grutter as Japan. Teffens is it de op trije nei grutste Amerikaanske steat, nei Alaska, Teksas en Kalifornje, en de grutste dy't gjin kustline hat. Montana leit yn 'e Berchtiidsône (UTC –7, simmertiid –6). It grinzget yn it easten oan 'e steat Noard-Dakota, yn it súdeasten oan Súd-Dakota, yn it suden oan Wyoming, en yn it súdwesten en westen oan Idaho. Yn it noarden hat Montana in 877 km lange grins mei de Kanadeeske provinsjes Britsk-Kolumbia (yn it noardwesten), Alberta (yn it noarden) en Saskatchewan (yn it noardeasten)."
"Yn july 1580 reizge Spenser yn 'e tsjinst fan 'e nij oanstelde fise-gûverneur, Arthur Grey, nei Ierlân ta. Doe't Grey weromroppen waard nei Ingelân, bleau Spenser yn Ierlân, dêr't er ûnderwilens oare offisjele amten ferfolle en lânerijen bemachtige hie yn 'e Plantaazje fan Munster. Earne tusken 1587 en 1589 kaam syn wichtichste bûtenpleats Kilcolman, by Doneraile, yn noardlik Cork, yn syn besit. Hy hie yn dy krite kunde oan ferskate oare foaroansteande kolonisten, wêrûnder de admiraal en ûntdekkingsreizger Walter Raleigh. Letter kocht er in twadde bûten oan dat fan Rennie hiet, besuden Kilcolman, by in rots dy't útseach oer de rivier de Blackwater. De ruïnes dêrfan binne hjoed de dei noch sichtber. In lyts eintsje fierderop woeks in beam, dy't pleatslik bekendstie as Spenser's Oak, mar dy't yn 'e 1960-er jierren ferneatige waard troch in wjerljochtynslach. Men woe dêre hawwe dat Spenser in part fan The Faerie Queene ûnder dy beam skreaun hie."
"Dat it folk fan De Tynje doe ek al grutsk op it eigen doarp wie, is goed te sjen op de saneamde ’Tynjefilm', dy't it kristlike muzykkorps 'De Bazuin' yn 1952 meitsje liet. Dêr binne net allinnich de skoalbern op te sjen (de Ulesprong hie doe noch in eigen skoalle), mar ek populêre doarpstipen, lykas Ynze Overwyk, Jehannes 'Post' Akkerman en 'Swarte' Harm (van der Vliet), de fiskerman fan de Warren."
Yn 1903 waard er yn de Ryksdei keazen. Hy waard dêrnei de lêste foarsitter fan de Reichstag ûnder it Dútske Keizerryk. Letter wurdt er foarsitter fan de Nasjonale Gearkomste fan Weimar. As rykskânselier moat er ûnslach nimme yn 1921 út reden fan syn falen om by de alliearden tasizzings oer de gefolchskeafergoedingen fan de oarloch te krijen.
"Yn 1813 wie de Frânske perioade ôfrûn en 1814 ûntstie it Keninkryk fan de Nederlannen mei kening Willem I op de troan. Pas op 7 desimber 1813, doe’t Joan Cornelis fan der Hoop beneamd waard ta kommissaris-generaal, letter minister, fan Marine wie wer sprake fan in selsstannige floatorganisaasje; earst de Keninklike Nederlânske Seemacht, fan 1905 ôf offisjeel de Keninklike Marine."
"Bûten de Feriene Steaten is Sacajawea fral bekend wurden troch de Hollywood-films Night at the Museum, in aksje-komeedzje út 2006, en it ferfolch dêrop, Night at the Museum 2: Battle of the Smithsonian, út 2012, beide mei Ben Stiller yn 'e haadrol. Dy films geane oer it ferneamde Nasjonaal Natuerhistoarysk Museum yn Washington, D.C., in ûnderdiel fan it gruttere Smithsonian Ynstitút, dêr't jûns nei slutingstiid de waaksene bylden fan histoaryske figueren ta libben komme soene. Sacajawea waard yn dy beide films spile troch aktrise Mizuo Peck."
"Om 1670 waard hjir flakby, oan de hjoeddeiske Postleane, in folmole boud foar it ""foljen"" (it fertichtsjen fan de stof troch de fezels dêrfan de iepeningen yn it weefsel opfolje te litten) fan weefde wollen stoffen mei stampers yn bakken mei ûnder mear urine. Troch se sa folje te litten waarden se tichter en dus waarmer. De wol sil komd wêze fan de skiep dy't op de heide hâlden waarden en sil troch in soad minsken thús spûn en weefd wêze. Yn 1749 wie Jan Sanders timmerman en folmulder yn Oerterp. De mole ferdwûn nei 1800. De yntiids renovearre mole stiet oan de Weibuorren 22 yn Oerterp"
"De marinelieding yn Den Haach hie de taak yn de East eigentlik it leafst daliks nei de oarloch ôfstjitten. It lytse materieel dat yn de Yndyske arsjipel ynsetten waard, wie net geskikt foar de beëage wrâldwide taak fan de marine. De nei-oarlochske opfettings oer de wrâldwide oriïntaasje en grutte fan de float wienen lykwols net botte realistysk. De perioade nei de Twadde Wrâldoarloch stie foaral yn it teken fan de Kâlde Oarloch en de lidmaatskippen fan de West-Jeropeeske Uny en de NAFO. In grut probleem wie, dat yn dit ferbân ynearsten it leger en de loftmacht de boppetoan fierden. Pas nei de Koreaanske Oarloch (1950-1953) krige de marine mear wurdearring. De polityk steunde de opbou fan in float mei twa smeldielen. Mei de lessen fan de oarloch yn it ûnthâld waard in moderne float opboud om it fleandekskip Hr.Ms. Karel Doorman, twa krusers en tolve ûnderseeboatjagers, acht ûnderseeboaten en in grut oantal minefeiers en inkele tsientallen fleantugen fan de Marine Loftfearttsjinst."
"Fierders hat se as model meiwurke oan printe advertinsjes foar û.m. AT&T, FedEx, Venus Swimwear, The Walt Disney Company, Mitshubishi Motors, Lexus, Reebok en Snickers. Ek wie Kara op 'e tillefyzje te sjen yn reklamespotsjes foar û.m. Coors Light, Old Navy, Bally Total Fitness, Kohl's en Ericsson. Yn 2005 waard se útkeazen om ien fan 'e modellen te wêzen dy't de kofferkes mei jild fêsthâlde yn 'e populêre Amerikaanske kwis Deal or No Deal, op 'e stjoerder NBC. Dêrby hie hja kofferke nûmer 9 yn 'e hannen. Yn 'e mande mei har Deal or No Deal-kollega's Leyla Milani en Marisa Petroro die Kara mei oan in ôflevering fan 'e kwis Catch 21 foar bekende Amerikanen, wêrby't se $2.500 foar it goede doel byinoar brochten."
"Yn ferliking mei oare mjitten fan deselde mjitstelsels stiet in acre gelyk oan 0,0015625 kante myl, 4.840 kante yards en 43.560 kante foet. Ynternasjonaal is de ôfkoarting ac it symboal foar de acre, en wurdt dizze oerflaktemjitte definiëarre as 1/640 fan in kante myl. De ynternasjonale acre wurdt tsjintwurdich it measte brûkt, hoewol't yn 'e Feriene Steaten dêrnjonken ek noch de U.S. survey acre bestiet, dy't justjes fan 'e ynternasjonale noarm ôfwykt."
Teodoasius wie de soan fan de Spanjert Teodoasius de Aldere dy't him ûnder Falentinianus I as magister equitum fertsjinstlik makke hie. Doe't syn heit terjochtsteld waard luts hy him werom op syn lângoed yn Spanje.
"De 77 siden tellende Fryske oersetting ferskynde yn 1959, ûnder de titel De Bile Leit ûnder de Beam. Dy fertaling wie fan 'e hân fan yngenieur Ale Kerkhof (1898-1969), dy't ek ferantwurdlik wie foar de earste Fryske oersetting fan It Poppehûs, fan 'e grutte Noarske toanielskriuwer Henrik Ibsen. De Bile Leit ûnder de Beam waard yn in bewurking troch L. de Hoop fan Naarden útbrocht by útjouwerij De Terp te Ljouwert."
"It stedhûs is boud yn de styl fan it Frysk maniërisme. Boppe it trepbordes, dat yn 1768 fernijd waard, sitte boppe de haadyngong trije bylden mei gouden foarwerpen: in waachskaal, in anker en in boek. Dêrboppe noch in byld en in sinnewizer. It stedhûs hat in achtkante toer mei in beiaard. Yn it sûterrain stie ek in waach en wie dêrtroch ien fan de Waachgebouwen yn Fryslân dy't yn it stedhûs festige wie. Der hinget noch in grutte waachskeal. De finzenpoarte late nei de finzenis boppe yn it gebou."
"De oars meast goed ynformearre mr. Andreae skriuwt yn 1885 allinnich: Ten zuiden van den grintweg en t.w. van den Kruisweg ligt nog een oud hornleger, thans “het Cedelshof” geheeten, wellicht de standplaats eener voormalige state, waarvan ons echter niets bekend is."
18 oktober - Sejanus wurdt terjochtsteld nei de ûntdekking fan in komplot tsjin keizer Tiberius. Der folget noch in rige fan terjochtstellingen ûnder syn famyljeleden.