"'Sy chorys keintyssagh, ta ny killagyn covestey. Ta unnanee yn-rheynn ayns caghlaaghyn strooh gientynagh, beggan gollrish keintyssyn. Ta daa chillag ass daa stroo gientynagh covestey myr killag diploidagh. Ta'n killag diploidagh soo stiagh killagyn amoebagh elley as lheie ad. T'eh taaley troggal boalley kellaloyshagh mygeayrt y mysh; ta'n strughtoor shoh ny macroheane[noa] (macrocyst). Çheusthie jeh'n vacroheane, ta'n killag foawragh rheynn liorish meiosis ayns daa chillag as çhaglym noa dy yienntagyn oc. T'adsyn gaarheynn liorish mitosis dys ymmodee sporragyn haploidagh ta goll er skeaylley magh. T'ad gaase dys amoebae as toshiaghey y corys bea ass y noa."
"As ta caslys-skeealyn eddyr-voggyl er mooadaghey, ta eddyr-vondeeyssyn er mooadaghey mygeayrt-y-moo. Ta kuse dy ellyneyryn beeaghey yn lught-fir jeeaney oc liorish forymyn, boaylyn fir jeean as bloggyn, as ny keayrtyn ta caarjys mie eddyr oc. Ta ellyneyryn hene croo bondeeyssyn myrgeddin, liorish maylartey post-l, kianglaghyn as artyn forym. T’ad gobbraghey ry cheilley liorish duillagyn saieagh ynnydeyragh as co-fee, as t’ad çheet ry cheilley dys cochianglaghyn. Ta bondeeyssyn elley çheet rish trooid eddyr-vuill cadjin caslys-skeeal eddyr-voggyl ta loayrt er y chooish: myr sampleyr, Comixpedia (nish enmyssit ComixTALK). Eddyr-vuill cur da sleih cummal seose ny shirveishyn elley, lheid as Comic Genesis, Drunk Duck ny buzzComix,ta beoyn oc neesht çhaglym bondeeyssyn. As myr t’eh mychione yn eddyr-voggyl hene, ta’n bondeeys caslys-skeealyn eddyr-voggyl cliaghtit rish arganys. Ta bree caslys-skeeal eddyr-voggyl bentyn rish toilçhinys chammah as foayr cadjin, as foddee caggey lossey eiyrt er taghyrtyn, er lheh my vel yn arganys bentyn rish caslys-skeeal eddyr-voggyl, ny e screeudeyr, as enney mie er lheh oc. Ram keayrtyn, ta bun yn arganys shayll as barel trome echey, ny ayns y duillag ny ayns yn art naight echey. Ta trughaneys eddyr daa hellyneyr bun cadjin elley, my vel eh feer ayn ny dyn. Ny keayrtyn, ta’n lught-fir jeeaney sheidey yn aile neesht."
"Ta radio çheet er ym-skeaylley cowree rere moanaghey tonnyn lectro-vagnaidagh lesh menkidyn ta ny sloo na menkidyn sollysh fakinagh. Ta goulraght lectro-vagnaidagh troailtaghey liorish magheryn lectro-vagnaidagh leaystagh ta goll trooid yn aer as folmid feaynid. Ta fysseree ymmyrkit liorish ceaghley oardreilagh (moanaghey) jeh paart ennagh jeh ny tonnyn goulragh, lheid as skyoltys, menkid, ny paase. Traa ta tonnyn radio goll tessen leeideilagh lectragh, ta ny magheryn leaystagh indughtaghey streeu chirkinagh 'sy leeideilagh. Foddee eh dy ve cronnit as caghlaait dys feeam ny cowree elley ta ymmyrkey fysseree."
"She hoghtoo lettyr abbyrlhit ny Gaelgey ee hibbin (H, h), rere'n abbyrlhit Romanagh, as myr shen, hoghtoo lettyr ny abbyrlhittyn elley haink ass."
"Ta Dún Búinne (Baarle: Dunboyne) ny valley ayns Coontae ny Mee, Nerin. Son y chooid smoo t'eh ny fo-valley jeh Divlyn. T'eh ny hoie er crossag jeh raaidyn yn R156 as yn R157, beggan çheu yiass veih'n N3."
"Coontae Kościerzyna (Kòscérsczi kréz): Balley Kościerzyna (Kòscérzëna) lesh Gmina Kościerzyna, Gmina Dziemiany (Dzemiónë), Gmina Karsin (Kôrsëno), Gmina Lipusz (Lëpùsz), Gmina Nowa Karczma (Nowô Karczma)"
"Cha nel abbyrlhit oikoil ec y çhengey. Dy cadjin ta'n çhengey screeuit lesh yn abbyrlhit Polynnagh, agh 'sy vlein 2006 va abbyrlhit noa cummit da'n çhengey. Ta'n abbyrlhit shoh bunnit er ny shenn-abbyrlhityn Sileeshagh. Ta'n abbyrlhit shoh ry-ymmydit er yn eddyrlhieen, as er y Wikipedia Sileeshagh. Shoh rolley ny lettryn 'syn abbyrlhit:"
"Ga y row syndicaityn caslys-skeealyn er yn eddyr-voggyl neayr’s mean yeih-bleeaney kiare feed as jeih, cha ghow toshiaght soilsheyderyn tradishoonagh myr Marvel Comics jannoo obbyr bun-earrooagh dy trome derrey 2006-7. Hug er bun DC Comics yn eddyr-vanglane oc, Zuda Comics, ayns 2007. Ta sleih cur stiagh obbyr da’n voayl son dy cho-hirrey son conaant keird caslys-skeealyn eddyr-voggyl y yannoo."
"She fo-chrouw yn chynney çhengey Ind-Oarpagh (IO) ad ny çhengaghyn Germaanagh. She Proto-Ghermaanish yn ennym ta currit er shenn-voir y chrouw as ee goll er loayrt car mean y chied villey-bleeaney RC 'syn Oarpey Hwoaie Yiarn-Eashagh. T'ad y Vaarle as y Ghermaanish, lesh ny smoo na 300-400 millioon as 100 millioon dy loayreyderyn er lheh oc, ny çhengaghyn Germaanagh smoo lheeadagh. She çhengaghyn Germaanagh y Neear t'ayndaue. Ta'n possan shen goaill stiagh çhengaghyn elley, goaill stiagh yn Ollanish (23 millioon) as yn Affrickaanish (ny smoo na 6 millioon). Ta çhengaghyn Germaanagh y Twoaie goaill stiagh y Norlynnish, y Danvargish, y Toolynnish, yn Eeslynnish, as yn Aaroish as mysh 20 millioon dy loayreyderyn 'sy phossan shen. Ta 53 çhengey 'syn 'o-chrouw er ym-lane rere y recortys Ethnologue ta soilshit magh ec SIL."
Chaill ny cummaghtyn Frangagh nyn gooishyn reiragh ny yei Irree magh ny Frank 'sy vlein 1789. Ta'n Çheer Vascagh Hwoaie ny cooid jeh'n département Frangagh Pyrénées Atlantiques lesh y shenn-chummaght Bearn. Ta'n département ny chooid jeh'n ard Aquitaine.
"Ta craueeaghtyn Injinagh ry-gheddyn foast, lheid as Hindooghys, Seeckaghys, Buddhaghys as Jainaghys. Rere coontey-pobble ny bleeaney 2001, va mygeayrt 560,000 Hindooee as 340,000 Seeckee 'syn RU. Ta'n Buddhaghys cliaghtit ec 150,000 dy 'leih. Ta un reagheydys neu-reiltysagh ooley dy vel 800,000 Hindooee 'syn RU. Ta nane jeh ny çhiambleyn gonney çheu mooie jeh'n Injey soit ayns Leicester."
"Ta shiartanse dy hengaghyn goll er loayrt ayns Nerin. Ta'n Yernish y phreeu-hengey ghooghyssagh 'syn ellan. Veih'n 19-oo eash yeianagh, haink er y Vaarle dy ve ny preeu-hengey da'n chooid smoo dy 'leih as haink ee stiagh ayns Nerin ayns ny Mean Eashyn. Ta mynlaght vooar foast loayrt ayns Yernish jiu, agh cha nel ee ny kied çhengey agh ec cooid veg jeh'n phobble. Fo bunraght Phobblaght Nerin, ta staydys oikoil ec y daa hengey, agh ta staydys ashoonagh ec y Yernish as t'ee coontit myr y chied hengey. Ayns Nerin Hwoaie, ta'n Vaarle ny preeu-hengey, as ta staydys mynlagh ardjynagh er y Yernish as er y Vaarle Albinagh Ultagh."
"She lus lussagh t'ayn, wheesh as 45cm er yrjid. Ta duillagyn duillageenagh echey, as oirr saue-eeacklagh oc. T'ad foltagh. Ta blaaghyn buighey-glassey echey ayns dhossan blaaghey. Ta ny duillagyn foltagh çhaglym druight ny fliaghey dy mie, ta cur eiyrtys taitnyssagh gloasagh orroo, as shen bun yn ennym cadjin oc."
"She çheer ayns America Yiass ee yn Vrasseel (Portiugish: Brasil) ny Pobblaght CHonastagh ny Brasseel (Portiugish: República Federativa do Brasil). T'ee ny çheer smoo ayns America Yiass as ny queigoo çheer smoo er y dowan. T'ee çhemmit liorish Geeaaney Frangagh, y Toorinam, Geeaaney, as y Veneswaaley d'n twoaie, y Cholombey as y Pheroo da'n sheear hwoaie, liorish y Volivia as y Pharaguay da'n sheear, liorish yn Argenteen as yn Ooraguay da'n sheear yiass, as liorish y Cheayn Sheear da'n shiar. She Brasília yn preeu-valley."
"She slyst ayns twoaie Naaroo eh Ewa. T'eh 1.2 km² er eaghtyr lesh 200 cummaltee. Ta'n slyst çhemmit liorish Baiti da'n sheear, Anetan da'n shiar as Anabar da'n jiass. Ta Colaashtey Kayser, lesh ennym y tushtallee Germaanagh Alois Kayser currit er, soit 'sy slyst."
"My ta slane lhiettal (.) eddyr daa 'ockle (ny ny smoo) ayns çhyndaa dy hampleyr, ta shen cowraghey dy vel y fockle bunneydagh goaill stiagh keeall yn ghaa. Myr sampleyr:"
"Ny yei shen, eer lurg da ny aachummaghyn shoh, va'n Lhiass-chiannoort ny heaghtyr Hinvaal, va ram currymyn kiannoortagh echey (goaill stiagh fir argidoil), as va cair jeih-aighney echey er ymmodee enmyssyn."
"Ta bainney ny baa doo, sorçh dy lhune doo, as Guinness er lheh, kianglt rish Nerin dy mennick, agh v'eh kianglt rish Lunnin dy bunneydagh. Ta bainney ny baa doo foast ennoil ayns Nerin, agh t'eh er choayl e foayr veih mean y 20-oo eash da lhune freillagh. Ta lhune ooyl, as Bulmers er lheh (t'er ny chreck çheumooie jeh Pobblaght Nerin myr Magners), ny yough ennoil chammah. Ta'n jough ghlass limonaid yiarg iuit lhee hene as myr mesteyder, lesh ushtey bea er lheh."
"Cha nel fys ain my va Chi as Xi nyn ynlaghtyn Greagagh, ny my va bun Semetagh oc. Va Chi soit faggys da jerrey yn abbyrlhit Greagagh, as shen cowraghey dy row eh noa, foddee. Chammah's shen, cha row lettyr Semetagh erbee as eshyn çheet er /ks/. Ta eie cadjin ayn dy row Samekh Feaneeckagh (as eshyn çheet er /s/) bun Xi. Foddee dy row jalloo-ocklyn Egyptagh jeh colloo Djed bun Hamekh, agh cha nod shin gra dy shickyr."
"She fer jeh queiggaghyn tradishoonagh y Vritaan eh Bro-Naoned (Frangish: Pays de Léon; Gallo: Paeï de Nàntt). Ta'n queiggey ny hoie ayns shiar yiass y Vritaan 'sy rheynn Liger-Atlantel er y chooid smoo as t'eh coodaghey cooid beg jeh ny rheynnyn Il-ha-Gwilen as Vendée. T'eh 7,323 km2 er eaghtyr. She Naoned y preeu-valley shenndeeagh as y chaayr smoo ayn. 'Sy vlein 2007 va 1,286,869 dooinney cummal 'sy wheiggey."
"Ta John Christopher Depp II, ny Johnny Depp ny s'mennickey, ny chloieder fillym Americaanagh. Rug eh ayns Owensboro, Kentucky er 9 Mean Souree, 1963."
"Cha nel çhengey oikoil de jure 'sy Reeriaght Unnaneysit agh she Baarle, çhengey Ghermaanagh, preeu-çhengey ny çheerey. Myr eiyrtys yn Impiraght Ghoaldagh son y chooid smoo, ren y çhengey skeaylley tessen y dowan, as haink urree dy ve çhengey eddyr-ashoonagh dellal chammah as çhengey ynsit smoo lheeadagh. Ta'n Vaarle Albinagh, çhengey ta çheet magh ass Mean-Vaarle Hwoaie, er enney ec y leval Oarpagh as cha nel ee ny h-abbyrt jeh'n Vaarle. Ta kiare çhengaghyn Celtiagh ymmydit 'syn RU: Bretnish, Cornish, Gaelg Albinagh as Yernish. 'Sy vlein 2001 dooyrt 21% sleih-earroo Vretin dy row ad abyl loayrt trooid Bretnish, earroo ta ny smoo na'n 18% ayns Coontey-pobble ny bleeaney 1991. Chammah as shen, t'eh oolit dy vel 200,000 loayreyderyn ny Bretnish nyn gummal ayns Sostyn. Va ablid ennagh ny Gaelg Albinagh ec 92,000 cummaltee ny h-Albey (ny begnagh 2% sleih-earroo ny h-Albey), goaill stiagh 72% dy chummaltee ayns ny h-Ellanyn Heear. Ta'n Vretnish as y Ghaelg Albinagh loayrit mygeayrt ny cruinney lesh beggan Ghaelg foast ry-gheddyn ayns Nalbin Noa, y Chanadey, as y Vretnish ayns Patagonia ny h-Argenteen."
"By eh William Ramsay (1852-1916) y kemmigagh Albinagh ren feddyn magh queig jeh ny gassyn ooasle. Rug eshyn ayns Glaschu, as ren eh studeyrys er kemmig 'sy Ghermaan fo stiurey Robert Bunsen. Ta sleih cooinaghtyn er Ramsay er yn oyr dy dooar eh magh argon (1894), hailium (1895), neoin (1898), krypton (1898) as xenon (1898). Scarr eh neoin, krypton, as xenon veih aer va jeant ny ushlagh. Chossyn William Ramsay Aundyr Nobel ayns 1904 son geddyn ny queig gassyn ooasle imraait heose."
"Harrish y cheead-bleeaney lurg shen, ren leigh Normanagh cur stiagh ayns ynnyd y Leigh Briwnagh as ec jerrey y trass eash jeig yeianagh va corys feudagh Normanagh currit er bun er feie'n chooid smoo dy Nerin liorish ny Normanee Yernagh. Va buill chummaltit cowrit liorish bunneeaght ny barranaghtyn, ny mannoryn, ny baljyn as toshiaght y chorys coontae noa-emshiragh. Va lhieggan jeh'n Çhiart Vooar (Çhiart Vooar Nerin), soilshit magh 'sy vlein 1216, as eh cur Divlyn ayns ynnyd Lunnin as yn Agglish Yernagh ayns ynnyd Agglish Hostyn, as va Parlamaid Nerin bunnit 'sy vlein 1297."
"Ta'n skeym elley kiangley ny çhengaghyn Gaelgagh as Brythonagh ry cheilley myr çhengaghyn Celtiagh ellanagh, ayns neuchosoylaght rish ny çhengaghyn Celtiagh mooarheeragh ta goaill stiagh ny çhengaghyn lheid as Goalish as Celtibeirish."
Ta'n 4oo laa jeh Mee Boaldyn ny 124oo laa (ny 125oo laa ayns bleeantyn bishee) jeh'n vlein 'syn 'eaillere Gregoiragh. Cha nel agh 241 laa faagit roish jerrey ny bleeaney.
"She amm cruinlagh çhyndaa yn Chruinney mygeayrt y Ghrian ee blein (yl. bleeantyn; veih blíadain y Çhenn Yernish; Yernish: bliain, Gaelg Albinagh: bliadhna). 'Sy rollageydys, ta'n vlein Yooliagh jeant seose jeh 365.25 laaghyn as 86,400 tullee SI (gyn tulleeyn bishee)."
"She çheer ayns yn Affrick ee Pobblaght ny Congo. T'ee çhemmit liorish Angoley da'n jiass, Pobblaght Gheynlagh ny Congo da'n shiar, liorish Cameroon as Pobblaght yn Affrick Veanagh da'n twoaie, as liorish Gabon da'n sheear as y sheear hwoaie. She Brazzaville y preeu-valley."
"She Doour Sulby y doour ny logh smoo ayns Mannin. T'eh ny lhie ayns Glion Sulby faggys da moir awin Sulby, yn awin s'liurey ayns Mannin, as mysh un veeiley (1.6 km) çheu heear veih mullagh Sniaul. T'eh goll er stiurey as reirey ec Lught-reill Ushtey as Sornaigys Ellan Vannin."
"Ta arrane reeoil çheet er arrane ta cloiet ec cruinnaghtyn jesh-chliaghtagh ny formoil ayns faare da persoon, shellooder oik, ny shellooder renk er lheh. Myr sampleyr, she God Save the Queen en ennym ta currit er yn arrane ta cloiet myr arrane ashoonagh neu-oikoil y Reeriaght Unnaneysit, myrane lesh arrane er lheh da Ealisaid II, Benrein y Reeriaght Unnaneysit, ny Canadey, ny h-Austrail as çheeraghyn elley."
"Ta'n Chreestiaght ny possan crauee smoo ayns Nerin. She Catoleaghys Raueagh y rheynn chrauee smoo as eh cowraghey 73% jeh pobble yn ellan (as mychione 87% jeh pobble Phobblaght Nerin). Ta'n chooid elley jeh'n phobble nyn gooid jeh rheynnyn Protestoonagh eigsoylagh (mychione 53% jeh pobble Nerin Hwoaie). She Agglish Anglicaanagh Nerin y nah agglish smoo. Ta'n pobble Islamagh ayns Neirn gaase, rere arraghey stiagh son y chooid smoo. Ta pobble beg dy Ewagh ry-gheddyn ayns Nerin chammah. Ta 4% pobble ny Pobblaght jannoo cur sheese orroo hene myr deiney gyn craueeaght. Ta 14% pobble Nerin Hwoaie jannoo y cur sheese cheddin orroo."
"She biljyn bearkanagh 'sy ghenus Pinus ad Juys ny Pine. T'ad jannoo seose fo-chynney Pinoideae 'sy chynney Pinaceae. Ta mys 115 dooieyn ayn, agh ta'n earroo jeeragh croghey er quoi t'ou feysht."
"Ta Droim dhá Thiar (Baarle: Dromahair) ny valley beg daahoil ayns Coontae Lheeahtrim, Pobblaght Nerin. T'eh soit 10 km veih Cluainín as 17 km veih Shliggagh. T'eh ny lhie ayns sheear hwoaie y choontae er brooinyn ny h-awin, An Bhuannaid faggys da Loch Gile."
"Ta'n Ungaar 'sy 20oo ynnyd 'sy dowan (mastey 195 çheeraghyn) rere ayndagh Quaalid-Vea dy chooid International Living (2010) as t'ee 'sy 6-oo ynnyd rere'n ayndagh son coadey çhymmyltaghtoil liorish GW/CAN. Dys ny laaghyn er gherrid, v'ee currit mastey ny 15 king jurnaa turryssagh smoo foayroil 'sy dowan. Ta'n chorys ooig ushtey chreg-hermagh smoo as y nah logh çhermagh smoo 'sy dowan – Logh Hévíz, as ta'n logh smoo 'syn Oarpey Veanagh ry gheddyn ayn – Lake Balaton. Myrane lesh shen ta'n vanjagh smoo 'syn Oarpey - Hortobágy - ry-gheddyn 'sy çheer."
"Ec toshiaght y 19oo eash cha row mooarane scansh currit er staydys y Ghaelg, as v'eh shen ry-akin da'n chooid smoo 'sy chorys ynsee as ayns ny kialteenyn er yn ellan. Cha row ynsagh 'sy Ghaelg ry-gheddyn agh ayns kuse veg dy scoillyn, agh va'n ynsagh 'sy Ghaelg currit stiagh reesht ayns scoillyn Doonee ayns ny 1820yn. Ansherbee, hie yn sorçh d'ynsagh shen er ny lhaggaghey mygeayrt y vlein 1872. Va'n staydys er ny vroojey liorish y Clattys Ynsee 1872 tra va corys dy ynsagh ashoonagh currit er bun. Ga nagh row feme er ny scoillyn jannoo ynsaghey trooid y Vaarle, cha ren ny scoillyn jannoo nyn ynsaghey trooid y Ghaelg, agh trooid y Vaarle. Hie yn corys shen er ny niartaghey rere y Clattys Ynsee 1892."
"Va'n Ungaar crooit ayns 896 rish ny h-Ungaaree, jei nyn roshtyn jeh nyn dallooyn rosh ny h-Oarpey Hiar. V'eh Flah Árpád y fer toshee; ren eh cur er bun y chied thie reeoil ny çheerey, yn thie Árpád. Ayns 1000 haink er y çheer dy ve ny reeriaght. Va'n chied ree Noo Steaon."
"She organe ta cronnaghey soilshey as ta çhyndaa yn soilshey shen gys thollaneyn lectro-chemmigagh ayns neayr-chillagyn ee yn tooill. Ta ny fotoghowderyn s'bunneydagh 'sy çhilley co-yssagh kiangley yn soilshey rish gleashaght. Ayns bioagyn ny s'yrjey ta'n tooill ny chooid jeh corys shilleydagh co-chast as t'ee çhaglym yn soilshey veih'n çhymmyltaght mygeayrt-y-mooee; cur streean er y gheyrid liorish cooney veih scannane; jeeraghey yn soilshey liorish cooney veih corys so-chiartaghey dy hooillagyn dy chroo jallooyn; çhyndaa ny jallooyn shen gys possan dy chowraghyn lectragh; as creeley ny cowraghyn shen gys yn inçhyn er bollee neayragh cho-chast ta kiangley yn tooill, trooid y nearag hilleydagh, gys y chorteish hilleydagh as ardjyn elley yn inçhyn. Dy cadjin, ta ny sooillyn soit 'sy chione er-yn-oyr dy vel y bollagh veih ny sooillyn dys yn inçhyn ny s'girrey."
"Ta Zlatograd (Bulgeyrish: Златоград, ny ""Balley Airhey"") ny valley 'sy Vulgeyr, 60 km veih Smolyan. T'eh ny hoie ayns glion eddyr y ghlout-sleitagh hiar as meanagh ayns Sleityn Rhodope. Ta'n joarey lesh y Ghreag soit 5 km veih'n valley, as er 15 Jerrey Geuree 2010, va'n raad eddyr Zlatograd as Thermes ('sy Ghreag) foshlit."
"Ta ellyneyryn elley gra dy row ad y chied ayns genre ennagh ny sorçh ellyn ennagh, ny dy hug adsyn bree da troa cadjin. Ghow The Polymer City Chronicles toshiaght er y 13oo laa Mee Vayrnt, 1995, as ta aggyrtys echey dy row eh y chied caslys-skeeal eddyr-voggyl mychione gammanyn co-earrooder. Cha row Bob and George y chied caslys-skeeal eddyr-voggyl sprite er yn eddyr-voggyl, agh ta sleih gra dy hug eh bree da'n troa cadjin. Ghow Twisted Kaiju Theater toshiaght ayns Mee Luanistyn 2000. Hug Twisted Toyfare Theater, veih earishlioar ToyFare, ard-smooinaght da. Cha row eh y chied caslys-skeeal eddyr-voggyl fotograf v'ayn, agh t'eh goit rish dy cadjin son cur y troa fo raad."
"Ta corys leeg sockyr Nerin Hwoaie goaill stiagh Preeu-rheynn yn IFA. Ta un chlub ass Nerin Hwoaie, Derry City cloie nyn gloiaghyn çheu mooie jeh'n RU ayns corys leeg sockyr Phobblaght Nerin."
"By yl-oayllee Iddaalagh eh Leonardo di ser Piero da Vinci (15 Averil, 1452 - 2 Boaldyn, 1519). Ta enney mooar er son yn obbyr echey myr peinteyr, jallooder, ard-obbree, kiaulleyder, oayllee, maddaghteyr, jeshaghteyr, ynlaghteyr, ronseyder kirpey, creg-oayllee, kaartgraafee, lus-oayllee as screeuder."
"Biscaayn (Bizkaia ayns Bascish, Vizcaya ayns Spaainish), ard-valley Bilbao. T'ad Gernika-Lumo, Getxo, Barakaldo, Portugalete, Bermeo, Durango, as Sestao ny baljyn elley 'sy chummaght."
"Va'n fallsoonagh as y jeeaghteyr Yernagh Johannes Scotus Eriugena coontit myr nane jeh lught share yn tushtey ayns ny Mean Eashyn. Va'n Reejerey Ernest Henry Shackleton, ronseyder Anglo-Yernagh, nane jeh ny h-ard-phersoonyn ayns ronsaght yn Antarctagh. Ren eh, marish lught y hurrys echey, y chied drappal er Slieau Erebus as ronsaghey magh dy voayl faggyssagh y Phoull Magnaidagh Jiass. Va Robert Boyle ny fallsoonagh najooragh, ny chemmigagh, ny 'ishigagh, ny ynlaghteyr as ny oayllee ooasle jeh'n 17-oo eash. T'eh ammyssit myr nane jeh bunneyderyn ny kemmig noa-emshiragh as ta enney share er son cur ayns focklyn Leigh Boyle. Ghow y fishigagh jeh'n 19-oo eash, John Tyndall, magh eiyrtys Tyndall, sheiltynys ta meenaghey cre'n fa dy vel daah gorrym er y speyr. Ta enney share er yn Ayr Nicholas Joseph Callan, Olloo Fallsoonys Najooragh ayns Colaashtey Vaanoot, son ynlaght y chaslag indughtee, y chaghlaader, as feddyn magh aght leah dy ghalvaanaghey 'sy 19-oo eash."
"She çheer 'syn Aishey ee Myanmar ny yn Vurmey. T'ee çhemmit liorish y Vangladesh as yn Injey da'n sheear hwoaie, liorish y Çheen as y Laos da'n shiar hwoaie, as liorish y Çheer Thai da'n shiar. She Naypyidaw yn preeu-valley."
"Ayns docamad veih'n vlein 1365 va Biesen enmyssit Biezenhausen. By vannor eh Oberhausen v'ec lught thie jeh'n ennym cheddin. Ta'n ennym Barkhausen cowraghey magh eaghtyr va craplit liorish beihyn. Ta'n awin Passade roie trooid y valley raad ta mwyllin ny lhie. Hie yn mwyllin shen er ny hroggal 'sy vlein 1559, as she thie bee t'ayn jiu."
"She corockle eh lhiattagh, as ta'n çhengey cur lhiettrimys er y troo aer harrish; myr shen, ta aer ny scowanyn goll shaghey çheuyn ny çhengey. Ny smoo cadjin, ta baare ny çhengey bentyn da ny feeacklyn syrjey, ny da'n charbad kiart lurg ny feeacklyn (y dreeym cooyl-eeacklagh). Ny lhiattee s'cadjiney, t'adsyn nyn vaggyssaghtyn ayns possan ny fliughidyn."
"She eear-vluckaneyr Gaelgagh eh Anthony Molloy (r. 28 Boaldyn 1962). V'eh ruggit ayns Ard an Rátha, Coontae Ghoon ny Ghoal. Ren eh cloie marish y chlub ynnydagh echey, CLG Ard an Rátha, as marish fwirran eddyr-choontae Ghoon ny Ghoal veih ny 1980yn derrey ny 1990yn. V'eh ny chaptan er y wirran eddyr-choontae tra ren ad cosney yn chied Chione-Chloie Ooilley Yernagh 'sy vluckaneyrys Gaelgagh 'sy vlein 1992. Ren eh cosney aundyr y Far-Vluckaneyr 'sy vlein cheddin chammah."
"Ta'n tree cassyn (Triskelion y Vaarle, τρισκέλιον ny τρισκελής, ny ""tree-chassagh"" ny Greagish) ny chowrey ta jeant seose jeh tree caslee choghlasst, ny tree cassyn deiney cam, ny cowrey erbee ta jeant seose jeh tree attyn as co-chrooaght hyndaaee tree filley. Ga dy vel yn tree cassyn ry akin ayns ram buill as eashyn, ta kiangley mooar eddyr eh as ellyn Cheltiagh chultoor La Tène veih'n Eash Yiarn."
"Ta eaddeeyn cloie paart ayns foaynooyn sheshoil as cultooragh chammah. Myr sampleyr, ta cullee eaddee cur enney er feallee hivoil lheid as poleenyn, sidooryn, fwirran, a.r.e. Ayns ram sheshaghtyn ta cliaghtaghyn mychione eaddeeyn aahoilshaghey stundayrtyn er feeudys, craueeaght, keintys, as staydys sheshoil. Foddee dy vel eaddeeyn cloie paart myr cummey jesheenaghey as dreagh dy hosheeaghtyn ny fassan persoonagh."
"She Ard-vinishter y Reeriaght Unnaneyssit eh David Cameron (Gaelg Albinagh: Dàibhidh Camshron; ruggit 9 Jerrey Fouyir 1966), neayr's 11 Boaldyn, 2010. Myrane lesh y churrym echey myr Ard-vinishter ny çheerey, t'eh ny Chied-Çhiarn er y Steat-Chishtey. T'eh ny h-oltey parlamaidagh (OA) er son Whitney."
"Ren kestalyn crauee jeh'n 17-oo eash cur rheynn scarreydagh ayns Nerin. Ren ammys crauee feddyn magh y tastid 'sy leigh er y leighaltys da'n Ree as da'n Pharlamaid Yernagh. Lurg goaill rish y Test Act 1673 as lesh barriaght ny forseyn jeh'n reeriaght ghooblit jeh Illiam as Moirrey harrish ny Jamyssee, va lhiettrimys currit er Catolee Raueagh as er Protestoonee Neuchoardailagh anchochredjuagh rish soie myr olteynyn ayns Parlamaid Nerin. Fo ny leighyn kerree, va cairyn deiney ny smoo as ny smoo goit ass ny Catolee Raueagh as ny Protestoonee Neuchoardailagh goaill stiagh cairyn da eirys. Va tooilley slattyssyn kerree cooyllagh currit rish ayns ny bleeantyn 1703, 1709 as 1728. Ren eh creaghney corys slane dy chur neuvondeish er Catolee Raueagh as Neuchoardailee Phrotestoonagh, as lhig ny slattyssyn shen lhiasaghey sleih mullee jeh Coardailee Anglicaanagh. Va'n lught reill Anglo-Yernagh shen enmyssit Eaghtyrys Protestoonagh."
"Ta reagheydys gurneilys ynnydagh ayns Sostyn co-chast, lesh livrey-ys obbraghey anchasley rere reaghysyn ynnydagh. Ta slattyssyn kianglt lesh gurneilys ynnydagh ayns Sostyn reaghit liorish parlamaid yn RU as reiltys y Reeriaght Unnaneysit, er y fa nagh vel parlamaid jee-veanit ec Sostyn. Ta'd ny h-aarheynnyn ayns Sostyn na ny nuy ardjyn oik y Reiltys ny ardjyn oik reiltys yn Unnaneys Oarpagh. Ta cruinnaght as meoir jeeragh-reiht veih'n vlein 2000 ec un ard ny çheerey, Lught-reill Lunnin Vooar ny yei bhut er son y treealtys ayns refrane 'sy vlein 1998. V'eh kiarit dy vel cruinnaghtyn ardjynagh ennagh ec ny h-ardjyn elley, agh va'n eie shen jiooldit ny yei refrane ayns Shiar Hwoaie Hostyn 'sy vlein 2004. Heese veih'n leval ardjynagh, ta Lunnin jeant seose jeh 32 valley corpagh as ta'n chooid elley dy Hostyn jeant seose jeh coonseilyn coontae as coonseilyn ardjynagh ny lught-reill unnaneagh. Ta ny cooinseilee reiht ayns wardysyn un-oltey as wardysyn yl-oltey."
"She ceaghley corockle ayns ny çhengaghyn Celtiagh eh ennalaghey. Mastey ny çhengaghyn jeianagh, ta'n obbyr shoh ec Bretnish, Cornish as Britaanish."
"She lus 'sy chynney Plantaginaceae ee cabbag Pherick (Plantago major). T'ee dooghyssagh da'n Oarpey as yn Aishey veanagh as twoaie. T'ee jeant dooghyssagh ayns çheeraghyn elley. Ta ymmyd jeant jee myr lus lhee noi lhottaghyn crackan, chammah's myr tey noi çhingyssyn gailley, as er son ymmodee çhingyssyn elley. Ta ny kemmigyn lhee aucubin, allantoin as gummalaght aynjee. Chammah's shen, ta duillagyn yn-ee eck."
"Ta'n troorane jiarg cowraghey yn strepey er son seyrsnys, as ta'n daa rollage ghoo soilshaghey yn daa phreeu-ellan. Ta ny daaghyn eayney, buigh as doo nyn naaghyn ooilley-Affrickagh."
"Ta breeçhyn cuttagh doarney, ny cuttee ghoarney, çheet er sorçh dy fo-gharmad da fir. Dy mennick, ta cuttee ghoarney jeant seose ass cullee eddrym lheid as cadee, lieen ny polyester. Dy cadjin, t'ad goaill stiagh boandey lastagh mygeayrt y vouin, as lurgnaneyn liauyrey ta goll lieh-vollagh sheese ny cassyn."
"Ayns bleeantyn jeeragh ny lurg y chaggey, va'n steat lhiasee Goaldagh currit er bun, goaill stiagh Shirveish Ashoonagh ny Slaynt, nane jeh ny kied corysyn ooilley-ghoaillagh y torçh shen. Rere aggyrtysyn y claanaghey, haink earroo mooar dy 'leih veih'n Cho-unnaneys as va'n Vretyn Vooar yl-chynneeagh currit er bun. Faagail magh dy row joaraghyn heear-chaggeeagh noa phaart politickagh ny Bretyn Mooar shickyrit liorish Geyre-ghaue Huez ny bleeaney 1956, va sheeyney magh eddyr-ashoonagh ny Baarle çheet er cleayney beaynagh lettyraght as cultoor Goaldagh. Veih ny 1960yn hooar cultoor phobble Ghoaldagh cleayney ass y çheer."
"Pobblaght Nerin, shickyrit er 21 Jerrey Geuree 1919 as currit er bun dy h-oikoil er 6 Nollick 1922, (Ireland ny Éire (""Nerin"") dy h-oikoil), steat seyr ta coodaghey 5/6 dy eaghtyr yn ellan. She Divlyn e preeu-valley."
"Ta tarmaynys yn RU jeant seose (ayns oardagh lhargee mooadys) jeh tarmaynysyn Hostyn, ny h-Albey, Vretin as Nerin Hwoaie. Rere leahysyn coonree margee, ta'n Reeriaght Unnaneysit ny wheigoo tarmaynys smoo er y theihll as ny nah harmaynys moo 'syn Oarpey lurg ny Germaan."
"Mastey ny caslys-skeealyn eddyr-voggyl smoo leah va T.H.E. Fox, va goll er soilshaghey magh er Compuserve as Quantum Link ayns 1986; Where the Buffalo Roam, va goll er soilshaghey magh er FTP as usenet ayns 1991; Doctor Fun, va goll er cur er yn eddyr-voggyl ayns 1993, Netboy which was published on the web in the summer of 1994,; as NetComics Weekly liorish Finnish Comics Society, ren goaill toshiaght ayns 1994 as hiank er derrey 1999 (ny 2001 ayns Finnlynnish). Ny caslys-skeealyn eddyr-voggyl foddey-beayn ta ayn foast, t'ad goaill stiagh Art Comics Daily (ghow toshiaght ayn Mee Vayrnt 1995), Argon Zark! (Mean Souree 1995), Kevin and Kell (Mean Fouyir 1995), as Slow Wave (Mee Houney 1995)."
"She caayr vooar ayns Illinois, SUA, eh Chicago. T'ee ny trass caayr smoo 'sy çheer rere earroo yn phobble, lurg Caayr York Noa as Los Angeles."
"Ta ny duillagyn anmagh gaase tra t'ee skeaylley rassyn. T'ad gaase er gish elley, ass buinney elley, as wheesh as 30cm er yrjid. Ta duillag lomarcan ec dagh gass. T'eh 10-20cm er lhiurid, cree-chrooagh ny kiarkylagh, as ta feeacklyn mooarey ec yn oirr echey. Ta fynney meein bane as cuishlinyn bassagh er yn eaghtyr s'inshley echey' ta'n eaghtyr s'yrjey rea as glass."
"Ta Innys (Baarle: Ennis, Yernish: Inis) ny valley coontae ayns Coontae yn Chlaair, Pobblaght Nerin. Ta ny smoo na 24,200 dy chummaltee ayn rere coontey-pobble ny bleeaney 2006. Ta'n balley soit er inver ny Shannon, as ta kiangley traen eddyr ee as Limmeragh. Ta purt aeragh ny Shannon ny soie mygeayrt 20 km veih'n valley."
"Ta golf ny sheyoo spoyrt smoo ennoil, rere commeeys, 'syn RU as ta The Royal and Ancient Golf Club of St Andrews, ayns Nalbin, coorse thie yn spoyrt."
She çheer ayns yn Aishey ee yn Livaan ny Pobblaght ny Livaan dy oikoil. T'ee çhemmit liorish Israel da'n jiass as liorish y Teer da'n shiar as y twoaie. She Beirut y preeu-valley.
"Er son reihysyn da Quaiyl Hostyn, ta'n RU rheynnit magh ayns 646 co-heiyderysyn, lesh 529 jeu ayns Sostyn, 18 ayns Nerin Hwoaie, 59 ayns Nalbin as 40 ayns Bretin, agh bee 650 co-heiyderysyn veih'n Ard-reihys s'niessey. Ta un Oltey yn Ard-whaiyl reiht ec dagh co-heiyderys rere yl-raght neuchramp. Ta ard-reihysyn eieit ec y Venrein lurg coyrle yn Ard-vinishter. Cha nel çheorey er traa yn Ard-whaiyl, agh rere Aght yn Ard-whaiyl (1911) shegin reihysyn noa dy ve ayn çheusthie jeh queig bleeaney veih'n reihys jerrinagh."
"T'ad gra dy daink shellagh jeh screeu caslys 'syn abbyrlhit Proto-Sinaitagh. Haink y cowrey shoh trooid coryssyn screeu Feaneeckagh, Greagagh, Etruscagh as Romanagh dys y chummey t'ayn nish."
"She coontae ayns Nerin eh Çhybbyrt Aarey ny Coontae Hybbyrt Aarey (Yernish: Contae Thiobraid Árann; Baarle: County Tipperary). Ta'n coontae soit 'sy Vooan, nane jeh ny queiggaghyn Yernagh."
"Va'n raad yiarn veih Rhumsaa gys Balley Keeill Eoin foshlit 'sy vlein 1879 liorish Raad Yiarn Hwoaie Vannin as v'eh gobbraghey derrey yn vlein 1968 tra haink jerrey lesh dagh obbyr troailtee er y laa cheddin myr v'er y raad yiarn gys Purt ny h-Inshey. Credjalit dy row eh ny chione s'aaley as ny smoo ard-hilleydagh er yn ellan, va'n raad yiarn shoh 17 meeillaghyn er lhiurid lesh daa harvollagh ec Glion Wyllin as Glion Shuin. Va'n raad ny chooid jeh'n cholught heyr derrey 1905, tra haink ee stiagh myr cooid Raad Yiarn Vannin ry cheilley lesh Raad yiarn Forsdal."
Ta Eliant (Frangish: Elliant) ny chommyoon 'sy département Frangagh Penn-ar-Bed 'sy Vritaan ayns sheear hwoaie ny Frank. Ta'n balley ny lhie mygeayrt 19 km sheear veih Kemper.
Va'n bollagh currit er bun er 1 Mean Fouyir 2000 liorish TF1 as Patrick Le Lay son scaalheaney claaryn ardjynagh as aachloie claaryn jeh cooid TF1.
"Ta fuygh billey cornelian feer ghloo, as t'eh goll fo ayns ushtey. Myr shen, t'ad jannoo greieyn ass. Ren ny shenn Ghreagee ymmyd jeh Cornus mas rish y 7oo eash BNJ er son sleeanyn, shleiyghyn as bowaghyn, as er lheiu dy row eh y fuygh share."
"Va'n ayr echey, shenn Arthur Caley, ny eirinagh as dynsee Arthur aeg y cheird cheddin, agh cha nee derrey v'eh ayns ny bleeantyn jeig s'jerree echey dy ghow eh toshiaght er gaase dy mooar, as hie shen er derrey v'eh bunnys jeih as feed."
"She scaalheaneyder shirveish phobbylagh yn Ellan eh Radio Vannin. V'eh goll er reirey ec Commishoon Scaalheanee Vannin, colught fo shellooderys y steat, fo'n ennym Colught Scaalheanee Vannin. 'Sy vlein 1980 ren y reiltys cur y colught ny s'odjey veih stiurey yn reiltys fo'n ennym Radio Manx Limited agh cha jagh yn ennym echey er ny cheaghley. Veih'n vlein 1994, hie ronnaghyn jeh Radio Manx Limited ayns laueyn Radio Manx Trust, as eh shen jannoo yn colught ny seyrey veih Tinvaal. Ansherbee, ta'n colught foast freggyrtagh da Tinvaal as ta obbraghyn y cholught goll fo scrutaghey ec yn reiltys dagh blein."
"Va cummal er screeudeyryn ass çheeraghyn elley, ass Nerin dy mynchooishagh, ny ass çheeraghyn y Cho-unnaneys, 'syn RU. Ta sampleyryn ennoil jeu goaill stiagh lheid as Jonathan Swift, Oscar Wilde, Bram Stoker, George Bernard Shaw, Joseph Conrad, T. S. Eliot as Ezra Pound, as er y gherrid ughtaryn Goaldagh va ruggit ass y çheer lheid as Kazuo Ishiguro as y Reejerey Salman Rushdie."
"Ta cabbag Pherick ry-akin er feie ny cruinney. Ta niart lhee eck, as shen goaill stiagh ""slanaghey gortyn, lhiettal guinn-hiass, niart noi-ocsaidee, niart noi-vaagh, moanaghey y corys ym-yeenaght as lhiettal askaidaghey""."
"She yn balley beg ayns Coontae ny Mee bun-chooish y duillag shoh. My ta sym ayd ayns baljyn elley lesh yn ennym cheddin oc, lhaih Baile Roibín."
"Ayns 1938, haink rish Superman er coodagh Action Comics #1 (Mean Souree 1938). Er chroo liorish Siegel & Shuster, v’eh ny ard-chaslys da ny ""ard-feniee"" haink lurg. Roish daa vlein lurg shen, va possan dy straihyn ard-feniagh ec y chooid smoo jeh soilsheyderyn chaslys-earishlioaryn. T’ad cur “Eash Airhey chaslys-earishlioaryn” ec yn eash shoh."
"Bachy, Bourghelles, Bouvines, Camphin-en-Pévèle, Cappelle-en-Pévèle, Cobrieux, Cysoing, Genech, Louvil, Mouchin, Péronne-en-Mélantois, Sainghin-en-Mélantois, Templeuve as Wannehain"
"She fer jeh ny çhengaghyn Lechitagh, fo-chrouw ny çhengaghyn Slavagh, ee yn Chashoobish (Kashoobish: kaszëbsczi jãzëk, pòmòrsczi jãzëk, kaszëbskò-słowińskô mòwa; Polynnish: język kaszubski, język pomorski, język kaszubsko-słowiński). T'eh er credjal dy daase y Chashoobish magh ass y çhengey va goll er loayrt ec kynnaghyn ennagh jeh ny Pomeranee as yn ennym Kashoobee currit orroo 'syn ard Pomorze er coose yiass y Vooir Valtagh eddyr ny h-awinyn Wisła as Odra."
She lus blaagh 'sy ghenus Crambe ayns Brassicaceae ee caayl ny marrey. T'ee ry-akin er slystyn marrey ny h-Oarpey eddyr yn Eearvooir as y Vooir Ghoo.
"Er oyr ny h-ammyn oc, t'ad nyn ghreienyn ymmydoil. Ren tastaghyn er rollage vuillagh ayns rollage naeeearaneagh çhyndaaee lhiggey da feeraghey neuyeeragh yn ghoulraght ym-hayrnagh. Va ny chied planaidyn neu-ghrianagh feddynit magh as ad cruinnlaghey yn rollage vuillagh PSR B1257+12. Ta sorçhyn ennagh jeh rollageyn buillagh cha kiart er çheu y reiltaght hyndaaee oc dy vel ad cosoylagh rish cluig vreneenagh."
"Ta'n Çhannon ny Awin ny Shannon (Yernish: Abhainn na Sionainne / an tSionainn / an tSionna; Baarle: River Shannon) ny h-awin s'liurey ayns Nerin, as ish 386 km (240 mi) er lhiurid. Ta'n awin scarrey neear Nerin (Queiggey Connaghtey son y chooid smoo) veih'n niar as y jiass (Queiggey Lion as y chooid smoo jeh Queiggey Mooan). Ta Coontae yn Chlaair coontit myr cooid jeh'n Vooan, agh t'eh ny hoie çheu heear jeh'n awin. Ta'n awin ny joarey fishigagh mooar eddyr y neear as y niar, as cha nel agh feed poyntyn goll tessen yn awin eddyr Balley Limmeragh 'sy jiass as An Damhshraith 'sy twoaie."
"Ta gass jeeragh eck, as ish renaigagh faggys da'n vun eck. Ta duillagyn y vun mooar as angheyre, lieh-fedjagagh as feeacklagh, as ta cass oc. Ta duillagyn ny gass ny sloo, gyn chass, as dronuillagagh dys oohchrooagh, as ta bir oc. Ta crouw-vlaaghey wuighey eck as blaaghyn kiare-phetyllagh ecksh. She fynneig liauyr eh y mess eck, mysh 3-5em er lhiurid as gob 1-2cm echey. Ta rassinyn dhoney dorraghey ayn, as t'ad tannaghtyn bio rish wheesh as 10 bleeantyn 'sy thalloo, ny erreish daue goll trooid corys lheieagh beiyn ny keayrtyn."
"Ta fwirran ruggyr leeg Nerin jeant seose son y chooid smoo jeh cloieyderyn ta bunnit ayns Sostyn lesh kianglaghyn lught thie Yernagh, as cloiederyn elley çheet magh ass cohirrey ynnydagh ass yn Austrail. Rosh Nerin ny cloiaghyn kerroo-yerrinagh ayns Cappan Ruggyr Leeg y Theihll 2000."
"Ta'n coontae goll er rheynn magh ayns shey slystyn (gmina) (un lyst valjagh-heerey as queig slystyn çheerey). T'ad ry-akin 'sy taabyl shoh heese, rere earroo yn phobble."
"She steat ayns ny Steatyn Unnaneysit eh Idaho. T'eh çhemmit liorish Washington as Oregon da'n sheear, Nevada asUtah da'n jiass, as Montana as Wyoming da'n shiar. Ta joarey eddyr-ashoonagh echey lesh y chummaght Canadagh, y Cholombey Ghoaldagh da'n twoaie. She Boise yn preeu-valley as y balley smoo 'sy steat."
"Ta'n Danvarg, lesh tarmaynys capitlagh seyr-vargagh as steat lhiassee mooar ayn, rang-oardit rere un towse, myr y chied çheer 'sy theihll lesh y cheim s'yrdjey dy cho-chormid çheet stiagh. Rere yn earishlioar dellal Americaanagh Forbes, ta'n çhymmyltaght dellal share 'sy theihll ec y Danvarg. Veih 2006 dys 2008, chur towshanyn y Danvarg myr ""y boayl s'maynrey 'sy theihll,"" as ny h-eiyrtyssyn shen bunnit er towshanyn slaynt, lhiassee, as ynsee. Ta Ayndagh Shee Dowanagh ny bleeaney 2009 rang-oardraghey yn Danvarg myr y nah çheer 'sy theihll er cooishyn shee, lurg y Teelynn Noa. Ayns Ayndagh Tastidyn Sollaghey-Laue ny bleeaney 2008 va'n Danvarg rang-oardit myr y çheer lesh y chooid by loo jeh sollaghey-laue 'sy theihll, as y stayd shen rheynnit lesh y Toolynn as y Teelynn Noa."
"Ta blaaghyn baney daa-ghooghyssagh goll er cur magh myr corymb (dhossan dy chrouwyn-vlaaghey) 80-150mm er crantessen. Foddee 250 blaaghyn ve aynjee, as adsyn 10mm er crantassen, as queig petylyn oc. T'ad goll er pollinaghey liorish beisteigyn."
"She banglane jeh bea-oaylleeaght ee bea-kemmig, bentyn rish stoo kemmigagh, aawoallaghyn as obbraghyn elley ta taghyrt ayns bioagyn. T'ee scrutaghey strughtoor as obbyr rheynnyn ny killag, myr sampleyr, proteenyn, carbey-hydraadyn, lipaidyn as co-vreneenyn bea-oaylleeagh elley. Ta cooishyn vea-chemmig goaill stiagh soe, gien-oaylleeaght, ymmyrkey far-chrackanagh ayns killagyn, as co-haaghey proteenyn."
"Hoshiaght, va sleih gra 'ny gassyn taaue' rish ny gassyn ooasle, son dy row ad cho neu-ymobbreeagh. Agh eisht v'eh feddynit magh dy noddagh krypton as xenon ymobbraghey ny keayrtyn. Foddee nagh vel co-vunstoo jeh hailium, jeh neoin ny jeh argon feddynit foast. Er y fa dy vel ny gassyn ooasle cho neu-ymobbreeagh, t'ad ymmydoil. Myr sampleyr, foddee hailium goll er ymmydey dy hauçhey ayns mollagyn aeragh as ayns lhongyn-aer. S'gaueagh mollag aeragh ny lhong-aer ta lheent lesh hiddragien. 'Sy vlein 1937, y lhong-aer Ghermaanagh Hindenburg va lheent lesh hiddragien, ren ee sheidey seose ayns lossanyn erskyn New Jersey. Va mysh lieh-cheead troailtagh marrooit kyndagh rish shen as, son y chooid smoo, va shen y jerrey jeh ny lhongyn-aer myr saase-arraghey. Bentyn da neoin, ta ymmyd jeant jeh ayns cowraghyn-soilsheydys. Ta fillamad tungsten ayns bolgan ta lhieent lesh neoin. Tra ta stroo lectragh roie trooid y fillamad, ta'n argon gymobbraghey lesh y tungsten, ta çheet dy ve ny vrasnag vane-çheh (2500°C) ta cur magh ram soilshey. Ta ymmyd jeant jeh krypton as xenon ayns londeyryn niartal ayns thieyn-soilshey as fotografeeaght."
"Ta Manchuin (Baarle: Manchester) ny caayr as ny baljaght chorpagh ayns Lancashire, Sostyn. Hooar y balley e stayd caayragh ayns 1853. Va 452,000 deiney cummal 'sy chaayr 'sy vlein 2006, as t'ee soit ayns çheshvean Ard Baljagh Vanchuin Vooar."
"She foillycan ee breck ny keylley (Pararge aegeria). T'ee ry-akin ayns keylljyn as faggys daue er feie ny cryss Phalearctagh. Ta'n fo-ghooie P. a. tircis cummal 'syn Oarpey hwoaie as veanagh, 'syn Aishey Veg, 'syn Teer, 'syn Roosh as 'syn Aishey veanagh. Ta'n fo-ghooie P. a. aegeria cummal 'syn Oarpey yiass as 'syn Affrick hwoaie."
"Cosoylagh rish y Ghaelg Albinagh, dirree yn Ghaelg magh ass y Çhenn Yernish va goll er loayrt ayns Nerin, Nalbin as Mannin. Haink y çhengey shen gys yn ellan marish sushtallee as cummaltee veih Nerin as veih'n Ghallioo 'sy 4oo, 'sy 5oo as 'sy 6oo eashyn BNJ. Ec y traa shen ren y Yernish ymmyd jeh'n abbyrlhit Romanagh son dy screeu sheese y çhengey as ta ny screeuyn shen ry-akin ayns imraaghyn oirragh er çheughyn jeh laue-screeuyn Ladjyn. Ansherbee, cha nel sampleyryn jeh ny laue-screeuyn shen ry-gheddyn ayns Mannin."
"Ta boodeeyssyn dy Ghermaanisheyryn ry-gheddyn ayns eear-choloin Germaanagh ny Nameeb, steat ren geddyn magh e neuchrogheydys veih'n Affrick Yiass 'sy vlein 1990, myrane lesh ayns king jurnaa arraghey magh Germaanagh gys ny Steatyn Unnaneysit, y Chanadey, Meksico, y Phobblaght Ghominicagh, y Vrasseel, yn Argenteen, y Pharaguay, yn Ooraguay, y Çhillee, y Pheroo, y Veneswaaley (raad hie yn abbyrt Alemán Coloniero er ny lhiassaghey), yn Affrick Yiass, as yn Austrail. 'Sy Nameeb ta undinyssyn ynsee Germaanish freillt ec Germaanee ny Nameeb."
"Ansherbee, dy mennick, tra ta'n loayreyder jerrinagh jeh çhengey erbee er ny gheddyn baase, t'eh er credjal dy vel y çhengey marroo. Cooish elley v'ayn 'sy Ghaelg, as y boayl shen goaill sorçh dy chowrey da aavioghey yn çhengey. Veih'n vlein shen ta ram sheshaghtyn, reagheydyssyn, scoillyn, brastylyn, a.r.e. er cur er bun, as rere coontey-pobble 'sy vlein 2001 va ny smoo na 1,500 loayreyderyn y çhengey ayns Mannin."
"Ta'n Reeriaght Unnaneysit nane jeh tree çheeraghyn y theihill lesh bunraght nagh vel currit ayns coad. Ta Bunraght y Reeriaght Unnaneysit jeant seose, son y chooid smoo, jeh geillyn screeuit, goaill stiagh slattysyn, leigh caseyn briwnyssit, as conaantyn eddyr-ashoonagh. Er y fa nagh vel anchaslysyn eddyr slattysyn cadjin as ""leigh bunraghtoil"", foddee Ard-whaiyl yn RU ""aachroo bunraghtoil"" y yannoo rere çheet Aghtyn yn Ard-whaiyl ny hrooid, as myr shen ta niart echey geillyn screeuit ny neu-screeuit y vunraght dy cheaghley ny dy scryssey magh. Ansherbee, cha nel Ard-whaiylyn billaghyn goll er hrooid y yannoo as ad noi-cheaghlagh."
"Ta Droghad Aah (Baarle: Drogheda, Yernish: Droichead Átha) ny valley keayin as çhynskylagh ayns Coontae Lhoo er y çheu hiar Phobblaght Nerin, 56 km hwoaie veih Divlyn. Ta'n balley rheynnit liorish awin an Bhóinn."
"Ta enney mooar er y logh er son arreydys y vea-feie (doraidyn, perkynyn, ushagyn marrey, guoiee arraghee as ollee) as y thummey sheese gys ny lhongyn brisht, goaill stiagh yn SS Laurentic va currit fo ushtey liorish meain ny torpaid Ghermaanagh hie fo ushtey liorish 3,211 caagyn airh. Va 3,191 caagyn jeh'n airh shen feddynit."
"Va ny rheynnyn-reihys shoh ymmydit ayns Ard-reihyssyn ny bleeantyn 1903, 1908, 1913 as 1919. Va ny rheynnyn-reihys bunneydagh ceaghlit liorish Slattys Aarheynn 1893 gys ny rheynnyn-reihys shoh:"
"She poagey mooar lesh cassyn doarnane eh poagey laue. Dy cadjin ta cummey fassanagh er poagaghyn laue, as t'ad goll er ymmyd ec mraane dy ymmyrkey nheeghyn persoonagh lheid as wolladyn, sporranyn, cooinaghyn argid, ogheryn, jesheenagyn, skeaban fuilt, tudjeenyn, shooylee, as reddyn elley."
"Caslys-skeealyn “bentyn da”, va geabbey cur tastey da doilleeidyn sheshaght, myr drogh-ymmyd jeh druggaghyn ayns The Amazing Spider-Man, Green Lantern as Green Arrow."
"Ta roost çhiu as scaaillagh ec y chooid smoo dy yuysyn, agh ta roost lhiannagagh as keyl ec kuse jeu. Ta ny banglaneyn gaase magh ayns caslee ghlooey, agh t'eh jeeaghyn gollrish fainney dy vanglaneyn ta gaase ass yn ynnyd cheddin. Ta'n aase caslagh dy vanglaneyn, jialgyn as crottylyn er ny reaghey rere corrillee earroo Fibonacci."
"Va ny daaghyn bane as jiarg doltit myr daaghyn oikoil 'sy vlein 1831. Ta bun heraldagh ec ny daaghyn as t'ad çheet magh ass ny tinshuryn er armyssyn y daa çheer v'ayn ayns Co-unnaneys ny Polynn as ny Litaan — Urley Bane ny Polynn as Eiyreyder Ard-Diucaght ny Litaan, reejerey bane ta markiagh cabbyl bane er scape jiarg. Va'n brattagh doltit er 1 Luanistyn 1919."
"She çhengey Romanagh ee Veneeshish (Veneeshish: Vèneto ; Iddaalish: Veneto), as t'ee ry-chlashtyn ayns Vèneto as Friuli-Venezia Giulia 'syn Iddaal, chammah's 'syn Chroit as yn Clovean. Ta boodeeyssyn sloo ayns Lombardia, Trentin, Emilia-Romagna as Lazio 'syn Iddaal. Ta mysh 2 villioon loayreyder eck, as ad daa-hengagh son y chooid smoo. Cha nel ee er enney ec reiltys ny h-Iddaal, agh t'ee er enney ec ardwhaiyl ardjynagh Veneesh hene."
2007 - Chossyn Partee Ashoonagh ny h-Albey ard-reihys ny h-Albey as haink er dy ve ny phartee smoo ayns Parlamaid ny h-Albey da'n chied cheayrt.
"She Hobart y preeu-valley as y chaayr smoo 'sy steat, as t'eh goaill stiagh ny h-ardjyn Caayr Hobart, Caayr Glenorchy, as Caayr Clarence, as dy mennick ta'n fo-valley Kingston (cooid jeh Baljaght Kingborough) coontit myr cooid jeh ard Hobart Mooar. Ta buill chummaltagh vooarey goaill stiagh Launceston 'sy twoaie as Devonport as Burnie 'sy neear hwoaie. Ta'n ellan fo-antarctagh Ellan Macquarie currit fo reirey yn steat myr cooid jeh'n ard gurneilys ynnydagh Coonseil Ghlion Huon."
"She balley beg ayns twoaie Choontae Shliggee, Pobblaght Nerin, eh Cliafuine (Baarle: Cliffoney ny Cliffony dy h-oikoil). Ta'n balley beg ny hoie 22 km çheu hwoaie veih Shliggagh er yn N15, fer jeh ny preeu-raaidyn ayns Nerin, as 13 km çheu heear yiass veih Bun Dobhráin. T'eh ny hoie er crossag, raad ta'n bayr gys An Mullach Mór çheet ry-cheilley lesh bayr Shliggee-Ghoon ny Ghoal. Rere coontey-pobble ny bleeaney 'sy vlein 2006 va 425 deiney cummal 'sy valley beg. Cha nel ayn 'sy valley beg agh keeill Chatoleagh, bunscoill, thie lhionney, shapp, oik postagh, as thie bee, myrane lesh kuse veg dy steatyn beaghee beggey."
"She mynolt eh leesosoom as ensymeyn lheieagh aynsyn (hydrolase geayragh). Cha nel ad ry-akin agh ayns killagyn vaaghyn. T'ad lheie shenn vynoltyn, ny mynoltyn brisht; breneenyn dy vee; as veerysyn ny bacteyryn t'er nyn sluggey. Er coontey y far-chrackan mygeayrt y leesosoom, foddee eh freayll pH 4.5, as feme er shen son ny hensymeyn obbraghey. Ta leesosoomyn lheie marish folmid killag as cur ensymeyn stiagh jeh, son dy lheie ny t'aynsyn."
"Dyn y wooise da'n rheynn pholitickagh, ta ellan Nerin foast gobbraghey myr un unnid ayns ram magheryn ta goaill harrish bingyn reiltysagh. Ta un chorys arraghee, çhellinsh, bree as ushtey ec y daa reiltys. Lesh kuse veg dy limmaghyn ardghooagh, ta'n ellan ny unnid reiragh da reagheydyssyn as sheshaghtyn crauee, cultooragh as spoyrt. Ta un 'wirran eddyrashoonagh ec yn ellan ayns y chooid smoo jeh spoyrtyn, lheid as ayns ruggyr, as ta'n 17-oo Mart er ny chelloorey er feie'n ellan myr feailley tradishoonagh Yernagh Noo Perrick. She limmey da'n chorys ooilley-ellanagh t'ayns y toccer as daa 'wirran eddyrashoonagh ayn."
"Ta daa horçh mooar ayn: lheeahidyn glooiey killagagh, as lheeahidyn glooiey plasmoidjagh. Ta'n jees oc geddyn sliught liorish sporragyn, as ta jargaght oc dy yannoo mynheane dys tannaghtyn bio ayns çhymbyllaght neuvondeishagh."
"Caslys-skeealyn eddyr-voggyl ta hene-soilshaghey, cha nel ad fo lhiettalys soilsheyderyn ny syndacait caslys-skeealyn, as myr shen ta seyrsnys ellynagh. Dy dooghyssagh, ta kuse dy caslys-skeealyn eddyr-voggyl sheeyney cagleeyn blass mie, jannoo ny by vie lhieu er y fa nagh vel monney kinseyraght er yn eddyr-voggle. Foddee cooishyn caslys-skeealyn eddyr-voggyl jannoo doilleeidyn foast: va boirey leighagh ec Tristan Farnon lurg ren eh arrish er Dilbert as cooishyn an-ghraagh ayn. Ren y Catholic League çhionnraaghey mychione corrym ard-vollaghtagh jeh Yeesey liorish Eric Millikin ayns Fetus-X, yn caslys-skeeal eddyr-voggyl echey."
"She ard shenndeeagh 'syn Oarpey Veanagh ee yn Phroosh (Shenn Phrooshish: Prūsa; Germaanish: Preußen; Polynnish: Prusy; Litaanish: Prūsija; Rooshish: Пруссия, Prussija). T'ee goll er sheeyney magh veih'n Vooir Valtagh gys Slyst Loghyn Mazury. Jiu, t'ee goll er rheynn magh eddyr y Pholynn, y Roosh as y Litaan."
"Rere coontey-pobble ny bleeaney 2001, va 58,789,194 cummaltee 'sy Reeriaght Unnaneysit, y treeoo çheer smoo 'syn Unnaneys Oarpagh, y wheigoo çheer smoo 'sy Cho-unnaneys as y chied çheer as feed smoo er y theihll. Ec lieh vlein 2007, v'eh er credjal dy row 60,975,000 cummaltee 'sy çheer. Ta'n inymmyrkey, yn leahys ruggyryn as jerkallys-vea ny share cur lesh bishaghey roie earroo yn phobble. Hug staydraa shen er fys dooin, son y chied cheayrt, dy row ny smoo penshyneyryn na paitçhyn ny s'aa na 16 bleeaney d'eash."
"She ard çhengagh ayns ard shenndeeagh Pomorze ayns sheear hwoaie yn Pholynn ee yn Chashoob (Kashoobish: Kaszëbë, Polynnish: Kaszuby, Germaanish: Kaschubei, Kaschubien). T'ee ny soie çheu heear veih Gdańsk (goaill stiagh dagh cooid agh y clyst smoo iaragh jeh er limmey) as inver yn awin Wisła. She boayl cummaltagh ny Kashoobee, possan kynneeagh Slavagh. Rere y towshan-çheerey Geografia współczesnych Kaszub (""Çheer-oaylleeaght y Chashoob Noa-emshyragh"") 'sy vlein 1999 liorish yn ard-schoillar Jan Mordawski ass Gdańsk ta rheynn un trass jeh pobble baljaghtagh ec ny Kashoobee ayns 43 baljaghtyn (gmina) ayns Queiggey Pomorze:"
"Ta Raad Mooar Ree Gorree (Ladjyn: Via Lactea, Baarle: The Milky Way) cho-rollageys t'ayns y phossan ynnydagh jeh co-rollageyssyn. Ta Corys ny Greiney soit ayns Raad Mooar Ree Gorree. Ta cummey boandey er Raad Mooar Ree Gorree er-yn-oyr dy nee strughtoor as cummey jysk echey eh as shinyn jeeaghyn er veih'n çheu sthie. 'Sy vlein 1610 ren Galileo Galilei shickyraghey dy nee rollageyn er lheh yn boandey sollysh shen tra ren eh ymmyd jeh'n 'odreayrtan echey. Ayns ny 1920yn ren Edwin Hubble taishbyney nagh row ayns Raad Mooar Ree Gorree agh fer jeh ram co-rollageyssyn."
"Ta'n Yernish ghlen eck as ren ee obbraghey myr ynseyder y çhengey ec toshiaght y choorse-bea eck. By vriw ee er claare RTÉ, Fáilte Towers, 'sy vlein 2008. She pohllder y çheshaght-ghiastyllagh Plan Ireland ee."
"Ta'n Colaashtey Reeoil soit ayns Lunnin. Ta scoillyn mooarey ellyn elley goaill stiagh Slade School of Fine Art; ny shey scoillyn ayns Ollooscoill yn Ellyn Lunnin, as ad goaill stiagh Central Saint Martins College of Art and Design as Chelsea College of Art and Design; Scoill Ellyn Ghlaschu, as Goldsmiths, Ollooscoill Lunnin. Ta'n ventyr traghtee shoh nane jeh sheshaghtyn toshee ny Bretyn Mooar ayns ellyn reayrtagh. Ta ellyneyryn Goaldagh goaill stiagh y Reejerey Joshua Reynolds, Thomas Gainsborough, John Constable, William Blake, J. M. W. Turner, William Morris, L. S. Lowry, Francis Bacon, Lucian Freud, David Hockney, Gilbert as George, Richard Hamilton, Peter Blake, Howard Hodgkin, Antony Gormley, as Anish Kapoor. Rish ny 1980yn as ny 1990yn, hug y Saatchi Gallery ayns Lunnin possan ellyneyryn yl-cheirdagh gys arrey yn phobble as yn ennym Ellyneyryn Aegey Goaldagh currit orroo. Tan possan shoh goaill stiagh lheid as Damien Hirst, Chris Ofili, Rachel Whiteread, Tracey Emin, Mark Wallinger, Steve McQueen, Sam Taylor-Wood, as ny Braaryn Chapman."
"Ta'n queiggey goll er rheynn magh eddyr daa steat; ta Coontae yn Chavan, Coontae Ghoon ny Ghoal as Coontae Vuinaghan soit ayns Pobblaght Nerin, as ta Coontae Aontrym, Coontae Ard Maghey, Coontae yn Doon, Coontae 'er Managh, Coontae Ghoirrey as Coontae Heer Eoin 'sy Reeriaght Unnaneysit. Ny coondaeghyn 'sy Reeriaght Unnaneysit, t'ad jannoo seose y çheer t'er enney myr Nerin Hwoaie. She Beeal Feirshtey y chaayr smoo 'sy wheiggey as ny smoo na 500,000 dooinney cummal 'syn ard moirvaljagh echey."
"She çhengey Romanagh ee Piemontish (Lombardish: Piemontèis ; Iddaalish: Piemontese), as t'ee ry-chlashtyn 'syn Iddaal ayns yn ard Piemont. Ta mysh 2 villioon loayreyder eck, as ad daa-hengagh son y chooid smoo. Cha nel ee er enney ec reiltys ny h-Iddaal, agh t'ee er enney ec ardwhaiyl ardjynagh Phiemont hene ."
"She noaskeealagh aitt Sostnagh va Sir Pelham Grenville Wodehouse, KBE (15 Jerrey Fouyir 1881 – 14 Toshiaght Arree 1975) (ˈwʊdhaʊs), as haink lesh dy trome as enney mie er car coorse-bea erskyn tree feed blein as jeih. T’eh goll er lhaih dy cadjin foast. Ga dy row anvea politickagh as sheshoil er e vea (as eshyn ayns Yn Rank as ny Steaytyn Unnaneysit rish cooid mooar jeh), dys y jerrey she sheshaght sleih ooasle Sostynagh roish y chaggey va’n chooish mooar ec Wodehouse, aahoilshaghey y ruggyr, ynsee as keird aegid echey hene."
"'Sy vlein 2006 va 3,007,661 dy 'leih nyn gummal 'sy Çheer Vascagh. T'eh 143.5/km² glooaght y phobble as yn earro shen ny s'yrdjey na 'sy Rank ny 'sy Spaainey, agh ta rheynn y phobble neuchorrym as ta'n chooid smoo dy 'leih nyn gummal mygeayrt ny baljyn mooarey. Ta un hrass y phobble soit ayns Bilbao Mooar, as ta'n chooid smoo jeh'n çheusthie ny Çheerey Bascagh Frangagh goan."
"Va'n chooid smoo dy Nerin coodit lesh rio derrey jerrey ny h-eash rioee jerrinagh ny smoo na 9,000 bleeantyn er dy henney. Va yrjidyn marrey ny s'inshley ec y traa shen as va Nerin, myrane lesh y nabooys eck y Vretyn Vooar, kianglt rish yn Oarpey vooar-heeragh as cha row ad nyn ellanyn. Haink sleih mean chlaghagh car Eash ny Claghyn gys yn ellan mychione ny bleeaney 8,000 RC as haink yn eirinys ny yei lesh çheet yn Eash-Chloaie Noa mychione 4,500 derrey 4,000 RC tra va kirree, goair, ollagh as grineyn currit stiagh veih lieh-innys ny h-Ibeir. Ayns Achaidh Chéide, ta corys rheaymyssagh dy vagheryn, y corys shinney 'sy dowan foddee, freilt fo coodagh dy voaney ayns Coontae Vay Eo noa-emshiragh, as ta'n corys shen çheet ass y lhing shen, ny beggan ny yei. Ta'n corys shen jeant seose jeh rheynnagyn beggey ta scarrit veih nyn geilley liorish boallaghyn cloaie-çhirrym, as va ny magheryn lhiassit er feie shiartanse dy cheeadyn eddyr 3,500 as 3,000 RC. V'ad curnagh as oarn ny troaryn smoo scanshoil. Hoshee yn Eash Ooha – ta meenit liorish ymmyd meain – mychione ny bleeaney 2,500 RC tra va'n çhaghnoaylleeaght caghlaa seihill y phobble car y lhing shen liorish noaidyn lheid as y wheel, goaill greienys er dew, jannoo fidderaght er eggaghyn feeit, gimbylagh alcoal, as obbyr-veainey schleioil, cur magh greieyn caggee as greieyn noa, as jesheenaghey airh vraew as cliejeeneydys, lheid as jialgyn broghil as torcyn."
"She barranys ayns jiass Choontae Ghoon ny Ghoal, Nerin, ee Tír Aodha (Baarle: Tirhugh). T'ee çhemmal rish Báinigh 'sy neear hwoaie, rish Ráth Bhoth Theas 'sy niar hwoaie, rish an Ómaigh Thiar ayns Coontae Heer Eoin 'sy niar, rish Lorg as an Machaire Buí ayns Coontae 'er Managh 'sy niar as 'sy niar yiass, as rish Ros Clochair ayns Coontae Lheeahtrim 'sy jiass. Myrane lesh ny joaraghyn thallooin shen, ta coose ec y varranys rish Baie Ghoon ny Ghoal, cooid jeh'n Cheayn Sheear, 'sy neear. Ny baljyn as ny baljyn beggey smoo scanshoil, t'ad goaill stiagh Baile an tSratha, Béal Átha Seanaidh, Bun Dobhráin, Doon ny Ghoal, an Lathaigh as Paiteagó."
She lus vleeantagh ee brashlagh (Sinapis arvensis). T'ee dooghyssagh da'n Oarpey as t'ee er ny jannoo dooie ayns America Hwoaie myrgeddin myr sarkyl.
"She trooid çhionnidyn broie ayns Nerin, haghyr rheynn magh yn ellan ayns 1920, as seyrsnys Heyr Steat Nerin ayns 1922 ny lurg. Hannee Nerin Hwoaie lesh yn RU. Myr eiyrtys, ayns 1927, va ennym formoil ny çheerey çhyndaait gys y lhieggan roie, Reeriaght Unnaneysit ny Bretyn Mooar as Nerin Hwoaie."
"Foddee dy vel arraghey troailtee ny arraghey theayagh, raad dy vel obbreyderyn kiarail shirveishyn skedjallit, ny ny arraghey preevadjagh. Haink er arraghey lughtee dy ve jeerit er cummeydaneaghey, ga dy vel arraghey lughtee thummidagh ymmydit ry hoi thummidyn mooarey dy nheeghyn foddey-heilltagh. Ta scansh vooar ec yn arraghey ayns bishaghey tarmaynagh as cruinneydaght, agh ta builley foudagh echey er y çhymmyltaght. Choud's ta argid choonee currit ayn liorish reiltyssyn, ta plannal mie ymmyrçhagh dys raad y hoyrt da stroo mie ny traghtey, as dys smaght y chur er surlley baljagh."
"Ta hoght ollooscoillyn as ram Undinyssyn Çhaghnoaylleeaght ayns Nerin myrane lesh Undinys Ard-Studeyrys Ghivlyn, va bunnit ayns 1940 marish y fishigagh Erwin Schrödinger myr stiureyder."
"Daag eh Mannin ayns 1851 dy chosney ard-ghoo as berçhys er e hon 'sy RU, as haink eh rish ayns taishbynyssyn ayns Manchuin as Lunnin roish my jagh eh dys Paarys, raad haink eh dy ve ny hayrnys ennymoil ayns ny 'salons'."
"She balley ayns twoaie yn Pholynn eh Świecie (focklit magh myr [ˈɕfjɛt​͡ɕɛ]; Germaanish: Schwetz). 'Sy vlein 2006 va 25,968 deiney cummal ayn. T'eh ny hoie ayns Queiggey Kujawy-Pomorze, agh roish y vlein 1999 v'eh ny chooid jeh Queiggey Bydgoszcz eddyr ny bleeantyn 1975 as 1998. She preeu-valley Choontae Świecie t'ayn."
"Va'n Irish Football Association (IFA) ny reagheydys reirey son soccer harrish yn ellan. Ta'n gamman er ny ve cloit ayns cummey reirit ayns Nerin veih ny 1870yn. She Cliftonville F.C. ass Beeal Feirshtey y club shinney ayns Nerin. V'eh cloit son y chooid smoo, ayns ny kied jeihaghtyn er lheh, mygeayrt Beeal Feirshtey as ayns Queiggey Ulley. Ansherbee, va clubyn ennagh va bunnit çheumooie jeh Beeal Feirshtey credjal dy row yn IFA cur foayr da clubyn Protestoonagh ta bunnit ayns Ullee ayns cooishyn lheid as reih da'n fwirran ashoonagh. Ayns 1921, lurg taghyrt raad, dyn y wooise da gialdyn ny s'leah, scugh yn IFA aa-chloie lieh-yerrinagh 'syn Irish Cup veih Divlyn gys Beeal Feirshtey as, myr eiyrtys, daag clubyn va bunnit ayns Divlyn y çheshaght as chur ad Football Association of the Irish Free State er bun. Jiu, ta'n çheshaght 'sy jiass enmyssit myr Football Association of Ireland (FAI). Dyn y wooise da'n neu-hashtey er y çheshaght veih ny sheshaghtyn ayns h-Ashoonyn Thie, va'n FAI currit er enney ec FIFA ayns 1923 as va'n chied chloie eddyrashoonaght reaghit as cloit ayns 1926 (noi'n Iddaal). Ansherbee, va ny fwirranyn ec daa heshaght yn IFA as yn FAI reiht veih deiney as ooilley Nerin, as hooar sleih ennagh capyn da cloiaghyn as ad cloie er son y daa 'wirran. Ren y daa jeu cur sheese er nyn vwirranyn myr Nerin."
"Cha nel argane erbee ec breear neu-ioosagh, m.s. T'eh ceau fliaghey. Ga dy vel eh ayn, cha nel shen agh far-chione gyn keeall. Cha nod oo cur kione erbee elley 'syn ynnyd echey."
"Er y chooid smoo, ta'n Ghermaanish goll er loayrt 'sy Ghermaan (raad t'ee myr y phreeu-hengey ec 95% jeh mooinjer y çheer), 'syn Austeyr (89%), 'syn Elveeish (65%), as ec y chooid smoo jeh pobbyl Lucsemburg, as Liechtenstein."
"Va tennys currit er bun ayns Birmingham eddyr ny bleeantyn 1859 as 1865. Ta The Championships, Wimbledon ny taghyrtyn tennys ayns Wimbledon ayns jiass Lunnin dagh sourey as t'eh er credjal dy vel ad nyn daghyrt smoo ooashley ayns lioar imbee tennys ny cruinney."
"Ayns ny 1920yn, va'n Agglish ayns Bretin scarrit magh veih Agglish Hostyn as haink urree dy ve 'jee-vunnit'. Ta'n Agglish ayns Bretin foast 'sy Chommeeys Anglicaanagh. Ta'n Saasilaght as agglishyn seyrey elley troshtagh dy tradishoonagh ayns Bretin."
"She çhengey ta goll er loayrt ec y Lught Shooyl ayns Nerin as 'sy Vretyn Vooar ee Sheltish. T'ee er enney ec çhengoaylleeyn myr Sheltish, ny loayreyderyn pene myr Gammon, agh ta sleih elley cur the Cant urree 'sy Vaarle, as ta Yernisheyryn cur Gaimis, Seiltis as Caintis urree. V'ee er ymmyd myr çhengey follit ec y lught shooyl dy chur joarree fud nyn geilley as y lught shooyl co-loayrt rish nyn geilley, agh ta trimmid ro-vooar currit er yn aght shen. Cha nel fys shickyr ayn mychione earroo ny loayreyderyn er oyr cooishyn sheshengoaylleeagh agh ta Ethnologue gooley dy vel eddyr 6,000 Sheltisheyryn ayns Nerin as 86,000 Sheltisheyryn er feie ny Cruinney."
"Ta Screeudeyr Arrey ry hoi Edjaghys as Ynsaght Seihill freggyrtagh son edjaghys ayns Nalbin, agh ta Lught-reill Ynnydagh freggyrtagh ry hoi stiurey laa dy laa as argid. Ta paartyn ogheragh ayns edjaghys ny h-Albey ec colughtyn theayagh neu-rheynnagh: ta Lught-reill Qualleeaghtyn ny h-Albey freggyrtagh er son lhiasaghey, credjoonaght, scrutaght as teishtys qualleeaghtyn faagail magh keimyn as ad seyrit ayns mean-scoillyn, colaashtaghyn ynsee sodjey eear-vean-scoillaragh as ynnydyn elley; as ta Learning and Teaching Scotland kiarail coyrle, cooid as lhiasaghey fwirran da'n lught ynsee dy cur lhiasaghey coorse er oaie as dy chroo cultoor noaid, gloyrvian as erbaghtallys. Va ynsagh anneydagh currit ayns leigh ayns Nalbin 'sy vlein 1496. Ta beggan ny smoo na 4% dy scollagyn ny h-Albey, agh ta'n earroo shen gaase ayns ny bleeantyn jerrinagh."
"Coniferae: ta fo-hylem ec dagh ooilley lus bearkanagh, as ta'n strughtoor echey colaik. Ta fo-hylem biljyn bearkanagh goll er creck myr fuygh bog."
"Rere tradishoon, daag Noo Marinus ellan Rab 'sy Chroit lesh e charrey Leo, as hie ad dys balley Rimini myr giarreyderyn cloaie. Lurg Tranlaase Diocletianagh er e harmaneyn Creestee, ren eh scapail dys Monte Titano, cronk faggys da Rimini, raad hug eh agglish keeill veg er bun, as lesh shen va balley as steat San Marino currit er bun. She 3 Mean Fouyir 301 y date oikoil son bunneeaght ny Pobblaght."
"Son ny smoo fys jeeagh-shiu er: Gurneilys ynnydagh ayns Sostyn, Gurneilys ynnydagh ayns Nerin Hwoaie, Gurneilys ynnydagh ayns Nalbin, as Gurneilys ynnydagh ayns Bretyn"
"'Sy Chied Chaggey Dowanagh, choud's vrish caggey magh eddyr yn Iddaal as yn Austeyr-Ungaar er 23 Boaldyn 1915, hannee San Marino ayns staydys neuchommeeagh as va reayrt noidagh doltit ec yn Iddaal roiee. Va ny h-Iddaalee smooinaghtyn dy vel San Marino jargal speeikearyn Austeyragh y follaghey er y thalloo eck as ad jargal goaill entreilys dys y stashoon radio-çhellegrafagh. Ren yn Iddaal eab possan Carabinieri y hoiaghey er niart çheusthie jeh'n Phobblaght, as va kianglaghyn çhellvane castit nar va'n eab shen jiooldit eck. Agh hie daa phossan jeh jeih arryltee y phossan ry cheilley lesh ny forseyn Iddaalagh 'sy chaggey er y frontey Iddaalagh,ansherbee, y chied phossan myr sidooryn as y nah phossan myr Corps Lheeys as ad gobbyr ayns lheelann magheragh jeh cooid y Chrosh Yiarg. Lesh faare y lheelann shen chur y lught-reill Austeyragh mooinjerys diploamagh lesh San Marino fo sarey ny s'anmey."
"She slyst ayns Detmold, y Ghermaan, eh Diestelbruch. T'eh ny lhie mysh 4 km çheu hiar veih çheshvean y chaayr Detmold. T'ad Detmold-Nord, Vahlhausen, Niederschönhagen, Oberschönhagen, Schönemark as Remmighausen ny slystyn gerroil."
She Eilat (Ewnish: אֵילַת; Arabish: إيلات‎) y chaayr smoo yiassagh ayns Israel. She purt harroogh as ynnyd seyrey foayroil eh Eilat. T'eh ny hoie er baare y Vooir Ruy er Lhoob Aqaba.
"Rere coontey-pobble 'sy vlein 2011, va 1,438 deiney cummal ayn. Gollrish ram baljyn 'syn ard shoh, ta shennaghys y valley sheeyney heear gys Plandail Ulley. Ta boodeeys mestit 'sy valley as y mestey shen ry-akin ayns ny scoillyn as kialteenyn. Ta bunscoill Chatoleagh Raueagh ayn, myrane lesh bunscoill vestit. Chammah as shen, ta keeill Chatoleagh, cheeill Anglicaanagh, as keeill Heyr-Phresbyteyragh. Cha nel mean-scoillyn 'sy valley as ta ny paitçhyn goll er scoill ayns Ráth Bhoth ny Srath an Urláir."
"Ta gleashaght stoo çheet er gleashaght stoo loaghtagh. Rere fishig, t'ee ry-akin ayns corys çhiass-niartal foshlit. T’ee goll er ronsaghey myr gleashaght harrish creeagh ennagh, er ny hoilshaghey rere eaghtyr giarrey tessen as reat gleashaght stoo. Ayns jeshaghteyrys as bea-oaylleeaght, t’ad cur tastey da gleashaght heeltagh ayns pioban dy cadjin. Ta sampleyryn goaill stiagh kiarkley folley, ny ymmyrkey ushtey ayns cuishlinyn sylem as phloem."
"Er yn ardan eddyr-ashoonagh, ta Bretin, Nalbin, Nerin Hwoaie, as Sostyn cohirrey ayns ram sleih-ghammanyn, chammah as ayns Cloiaghyn y Cho-unnaneys, as ayns co-hecks spoyrt ta'n ennym ny h-Ashoonyn Thie currit orroo. Ta fwirranyn ashoonagh ayns bluckan bascaidagh as ayns ny Cloiaghyn Olympagh shassoo er son y Reeriaght Unnaneysit."
She bing (coonseil) jeh daa lhiass-ree-chaptan toshiagh y steat. Va'n chied reiltys cummynagh deynlagh reiht 'sy çheer eddyr 1945 as 1957 as reesht eddyr 2006 as 2008.
"'Sy vlein 2003 ren yn Reeriaght Unnaneysit, er son Mannin, shickyraghey y Chaart Oarpagh son Çhengaghyn Ardjynagh ny Mynçhengaghyn. Ta'n Ghaelg nish ry-akin er cowraghyn baayrey as straidey lesh çhyndaaghyn 'sy Vaarle as 'sy Ghaelg. Yn chooid smoo jeh baljyn as baljyn beggey, t'ad goaill shelloo er enmyn Gaelgagh as Baarlagh, as t'ad ry-akin er cowraghyn failt, er barooseyn, as er earrooyn traa baroose. Ta enmyn Gaelgagh ec rheynnyn y reiltys nish as ad ry-akin er cowraghyn, pabreydys as gleashtanyn."
"Ta 174 kialteenyn 'syn Ellan ec y chooid sloo, ga nagh vel agh 35 yn-enneydagh dy aashagh jiu. Ta ny recortyssyn er bun laaree er mayrn, fooillee foddee ve kialteenyn, enmyn vuill as cooinaghtyn theayagh. Ta'n chooid smoo jeh er nyn stroie liorish troggal kialteenyn s'anmey 'sy laare cheddin, ny liorish graihderyn shenn reddyn Victorianagh as Edardagh shirrey linneeaghtyn hallooin as cooid leagharagh."
"She lus sheer-vio lussagh t'ayn, as ny duillagyn eck gyn gish as ayns cummey roseag. Ta ny duillagyn hene linnagh, mysh 2-22cm er lhiurid, 1cm er lheead as roauyr. Ta oirr rea ny faggys-rea oc, as tree dys queig cuishlinyn ry-akin. Ta blaaghyn geayney beggey eck, as ad soit gyn cass ayns crouw-vlaaghey wheesh as 10cm er lhiurid er gass 3-20 er yrjid."
"Ta'n Çheer Vascagh (Bascish: Euskal Herria), ny Çheer ny Bascee, ny thalloo shendeeagh ta soit ayns ny Pyreanagh Sheear as ee goll harrish y joarey eddyr y Rank as y Spaainey, as ta sheeyney heese coose Baie ny Biscaayn. T'ee freggyrt liorish çheer ny Bascee as nyn jengey oc, y Vascish."
"Ta ny shirveishyn ayns Nerin Hwoaie feer ghoan ayns cosoylaght rish y chooid elley jeh Nerin ny rish y Vretyn Vooar. Va moggyl raad yiarn mooar giarrit ayns ny 1950yn as ny 1960yn. Ta shirveishyn roie goaill stiagh bollee fo-valjagh dys Laarney, yn Euar, as Beannchar, myrane lesh shirveishyn dys Doirrey. Ta crouw-linney goll veih Cooil Rhennee dys Port Rois."
"Ta Sostyn, Nalbin, Bretin as Nerin Hwoaie cloie myr çheeraghyn ennagh ayns cohirraghyn eddyrashoonagh as, myr eiyrtys, cha nel fwirran sockyr er lheh ec yn RU. Ta treealtysyn ayn fwirran ashoonagh sockyr da'n RU dy chroo ayns Cloiaghyn Olympagh ny bleeaney 2012 agh ta sheshaghtyn ny h-Albey, Vretin as Nerin Hwoaie ny yei commeeys y yiooldey, as ad credjal dy vel y stayd oc er nyn maggyrt - baggyrt ta feeraghit liorish eaghtyrane FIFA, Sepp Blatter. Ta Sostyn ny fwirran ashoonagh smoo ladoosagh mastey ny çheeraghyn thie, lesh Cappan y Dowan ny bleeaney 1966 cosnit eck. Ta trughanys lajer ayns soccer eddyr Sostyn as Nalbin."
"Ayns 1241, va'n çheer ruegeyit rish yn Mongoilee. Ayns 1301, haink y thie Árpád dy ve anvio. Va reeaghyn dy thieyn ymmodee reilley ayns yn Ungaar. Ta Matthias Corvinus yn smoo, ren eh coadey yn çheer noi yn Impiraght Turkagh. Agh beggan jeihaghtyn jei v'eh baase echey (1490), va'n çheer castit ayns yn Caggey dy Mohács (1526). Va'n Reeriaght rheynnit ayns 3 ayrnyn: yn Ungaar (ardjyn heear as twoaie), Impiraght Turkagh (ard jiass) as y Prinsaght dy Transylvania."
"Кирпичников М. Э. Семейство сложноцветные, или астровые (Asteraceae, или Compositae) // Жизнь растений. В 6-ти т. / Под ред. А. Л. Тахтаджяна. — М.: Просвещение, 1981. — Т. 5. Ч. 2. Цветковые растения. — С. 462—476. — 300000 экз."
"Ta Ethnologue cur Khamish ayns possan Kham-Magar-Chepang-Sunwari ayns ny çhengaghyn Mahakiranti, as er lesh dy nee çhengaghyn ny aarheynnyn t'ayn. Ta çhengoayllee elley cur ee 'sy phossan Magaragh."
Cha nel ny foddeeaghtyn shoh agh foddeeaghtyn faggyssagh meanagh. Shegin dooin gra dy vel ny foddeeaghtyn eddyr nheeghyn rollageagh sheer chaghlaa as ceaghley rere cruinlee as faghteyryn elley.
"Chosnee Ten Canoes aundyr Un Certain Regard ec y Cannes Film Festival 2006. Hie eh er enmys da shiaght aundyryn yn Australian Film Institute, as chosnee eh shey jeu: Fillym Share (Julie Ryan & Rolf de Heer er son stiureydys), Stiureyder Share (Rolf de Heer & Peter Djigirr), Script Noa Share - (Rolf de Heer), Scannaneaght Hare (Ian Jones), Reagheydys Share (Tania Nehme) as Sheean Share (James Currie, Tom Heuzenroeder, Michael Bakaloff & Rory McGregor). Chosnee eh tree aundyryn jeh Film Critics Circle of Australia: Fillym Share, Reagheydys Share (Tania Nehme) as Scannaneaght Hare (Ian Jones)."
"Tra va’n tasht jeh scheimyn aitt v’ayn hannah lheie ersooyl, ghow toshiaght ny earishlioaryn leah goaill stiagh beggan obbyr noa. Ren yn çhaglym New Fun #1 (Toshiaght Arree. 1935) mestey obbraghyn aitt, myr ""Pelion and Ossa"" as ""Jigger and Ginger"", marish obbraghyn dramadagh myr skeealyn Heear (m.s. ""Jack Woods"") as contoyryssyn ""gaue bwee""."
"Y sampleyr share er enney, shen ceaghlaghyn corockle toshee ny çhengaghyn Celtiagh. Ta ceaghlaghyn corockle toshee ec çhengaghyn elley, goaill stiagh Fula, Malayish, Indoneesish as Paiutish Yiass."
"She bann kiaullee Manninagh eh Skeeal. Ta'n possan cloie arraneyn tradishoonagh as Gaelgagh son y chooid smoo as t'ad jannoo ymmyd jeh feddanyn mooarey, gitaryn as goo, as ny h-arranyn oc gleashaghey eddyr ny tree çhengaghyn Gaelgagh - Yernish, Gaelg Albinagh, as Gaelg. Ta daa JC skeaylt magh ec y vann - Long Story as Slipway. Va'n nah JC oc ry-chlashtyn ayns Feailley Eddyr-cheltiagh An Oriant 'sy vlein 2009."
"Foddee y cowrey [ʕ] goll er cur ayns linney ny screebee ny linney ny faggyssaghtyn 'sy taabyl ASE. Cha nel çhengey erbee eddyrscarrey screebagh as faggyssaght farangagh. Ny keayrtyn, t'ad screeu y cowrey lesh scarreydagh cur sheese son dy chowraghey dy nee faggyssaght t'ayn: [ʕ̞]."
"Ta corys screeuee Inuktitut ny Canadey er bun corys screeuee Creeish, as ish cummit ec y tushtallagh James Evans. Va'n sorçh ta ymmydit jiu doltit ec Commyn Cultooragh ny h-Inuitee 'sy Chanadey ayns ny 1970yn. Ta Ta ny h-Inuitee ayns Alaska (Inuvialuit), Greenlynn as Labrador jannoo ymmyd jeh cummaghyn yn abbyrlhit Romanagh."
"Fer jeh ny kiare imbaghyn sonderagh eh yn fouyr. Ta'n fouyr shassoo eddyr y tourey as y gheurey. Ayns ny çheeraghyn Gaelgagh ta'n fouyr goll er rheynn magh ayns tree meeghyn - Luanistyn, Mean Fouyir as Jerrey Fouyir."
"She sheelrey dy chiyt veih Mannin yn kayt Manninagh (ny kayt cuttagh ny stubbin ny keayrtyn). Ta arraghey dooghyssagh er y craue drommey oc as t'eh giarraghey yn famman orroo. Myr eiyrtys er shen ta lhiurid ny fammanyn anchasley as ta kiyt ayn lesh fammanyn cadjin er lhiurid gys adsyn gyn fammanyn erbee. Ta'n enmys ""stubbin"" currit orroo dy mennick ec deiney ennagh, as ayns y Vaarle ta'n enmys ""cabbit"" currit orroo ny keayrtyn (kyndagh rish e chosoylaght da chooneeyn). Haink dolley yn 'amman dy ve roish 1700, lurg lhehlys sheeynt er yn ellan beg. Jiu, ta kiyt Vanninagh chadjin ry gheddyn er feie ny cruinney."
"Hershey, A.D. as Chase, M. (1952) Independent functions of viral protein and nucleic acid in growth of bacteriophage. J Gen Physiol. 36:39-56."
"She sorçh dy chullee choshey ee braag. V'ad cummit dys cassyn deiney dy choadey veih'n emshir as veih jeeill hoshiaght. Agh ny s'anmey va braagyn jesheenit cosoylaght rish eaddeeyn elley, as va cummaghyn er lheh cummit son cooishyn ennagh lheid as braagyn roie, braagyn ballay, snagvraagyn, braagyn maidjagh, carraneyn injinagh, carraneyn, bootysyn, as braagyn elley."
"Ta Aah yn Ree (Baarle: Athenry, Yernish: Baile Átha an Rí) ny valley ayns Coontae ny Galliu, Pobblaght Nerin. Ta'n balley soit mygeayrt 25 km hiar magh ass Galliu, as ta enney share er er son yn arrane The Fields of Athenry."
"Son y chooid smoo, she Dictyosteliida t'ayn. Ta lheeahidyn glooiey killagagh goaill toshiaght myr killag amoebagh, as eh haploidagh son y chooid smoo. Ta'n killag bishaghey as scarrey choud's ta bee (bacteyryn son y chooid smoo) ry-gheddyn. Tra ta bee goan, t'ad cur magh stoo kemmigagh ta cur orroo çhaglym cooidjagh myr dhossan yl-chillagagh. Ta dooie yn dhossan croghey er stayd çhymbyllagh: ta coryssyn gientynagh keintyssagh as neucheintyssagh oc. Dy cadjin, ta'n corys neucheintyssagh ry-akin ayns çhymbyllaght çhirrym, as y corys keintyssagh ayns buill hashey."
"Ta'n Eash Yiarn ayns Nerin kianglt dy tradishoonagh rish sleih t'er enney myr ny Celtiee. V'eh er credjal dy cadjin dy ren ny Celtiee coloinaghey Nerin ayns straih dy ruegyssyn eddyr y 8-oo as y 1-d cheead-bleeaney RC. V'eh raait, dy ren ny Gaeil, y straih yerrinagh jeh ny Celtiee, rheynn magh yn ellan ayns queig ny ny smoo reeriaghtyn lurg y choloinaghey j'ee oc. Ansherbee, ta ard-schoillaryn jiu cur foayr ayns reartys ta cur trimmid da skeaylley dy chultoor veih ardjyn çheumooie jeh'n ellan as nagh haghyr coloinaghey cahnagh. Ta feddynyn magh lheid as Fear Chluain Uí Chaomháin taishbynit myr feanish jeh'n reayrtys shen."
"Ta ellyneyryn ayn as foddee ad obbraghey er ny caslys-skeealyn eddyr-voggyl oc lane-emshiragh, gyn obbyr elley. Ta’n possan ellyneyryn keird caslys-skeealyn eddyr-voggyl goaill stiagh Mike Krahulik as Jerry Holkins jeh Penny Arcade, James Kochalka jeh American Elf, Randall Munroe jeh xkcd, Brian Clevinger jeh 8-Bit Theater, Eric Millikin jeh Fetus-X, Tim Buckley jeh Ctrl+Alt+Del, as ram fir elley. Yn chooid smoo jeu, gow ad toshiaght screeu myr ceau traa, agh v'ad cho rahoil dy nod ad beaghey er toyrtyssyn as cooid hraghtee."
"Ayns shenndaaleeaght, ta keeill çheet er sorçh dy chabbal veg ayns Mannin hie er troggal ayns ny Mean Eashyn. Ta laaree elley ry-akin ayns Islay."
"Ayns Nerin, she Gaeltacht (focklit magh myr [ˈɡeːɫ̪t̪ˠəxt̪ˠ]; yl-rey Gaeltachtaí) ee ard as y Yernish goll er loayrt ayn myr çhengey ny mayrey. Ayns Nerin, ta An Ghaeltacht çheet er ny slystyn er lheh, as er ny slystyn ry cheilley raad dy vel y reiltys cur er enney dy vel y Yernish ayndaue myr preeu-çhengey ny cummaltee, t'eh shen çhengey ghooie 'sy valley. Ta'n fockle Gaelgagh, ""Gaeltaght"" çheet magh as y vun cheddin, as myr shen, ta Gaelgeyryn cur yn ennym ""Gaeltaght"" er ny h-ardjyn shen chammah. Va ny h-ardjyn shen currit er enney son y chied cheayrt dy oikoil ayns bleeantyn leah jeh Steat Seyr Nerin, lurg yn Aavioghey Gaelgagh, myr chooid jeh polasee y reiltys dys y Yernish y chur er bun reesht."
"Ta'n Danvarg (Danvargish: Danmark, focklit magh myr [ˈd̥ænmɑɡ̊], shenn-emshiragh: [ˈd̥anmɑːɡ̊]) ny çheer Loghlinagh 'syn Oarpey Hwoaie as t'ee ny h-oltey shinsharagh jeh Reeriaght ny Danvarg. T'ee ny çheer smoo jiassagh jeh ny Çheeraghyn Nordagh; çheu heear yiass veih'n Toolynn as çheu yiass veih Norlynn, as t'ee çhemmit da'n jiass liorish y Ghermaan. Ta'n Danvarg caglit liorish y Vooir Valtagh da'n shiar as Mooir Hostyn da'n sheear myrgeddin. Ta'n çheer jeant seose jeh lieh-innys mooar Jylland (ny Jutland) as ram ellanyn, y Teelynn (Sjælland), Fyn, Vendsyssel-Thy, Lolland, Falster as Bornholm, chammah as keeadyn dy ellanyn beggey elley as yn ennym yn Ellanragh Danvargagh currit orroo. Ta beeal dys y Vooir Valtagh stiurit as fo smaght ec y Danvarg er feie traa liauyr, er oyr nagh vel entreilys dys y Vooir harrish ushtey jargal agh trooid nane jeh tree ammyryn, er enney lhien myr ""Keyllyssyn ny Danvarg""."
"Ta Please Please Me ny albym liorish y phossan craa-chiaull Sostynagh The Beatles. V'eh nyn chied albym, as haink eh magh ayns mee Vayrnt 1962 lurg speeideilys ny singilyn Please Please Me as Love Me Do. Va hoght jeh ny kiare arraneyn jeig er yn albym screeuit liorish John Lennon as Paul McCartney."
"Ta caslys-skeeal eddyr-voggyl ny chaslys-skeeal t’er ny hoilshaghey magh er ynnyd-eggey. Dy mennick cha nel ad ry-gheddyn agh er yn eddyr-voggyl, agh ny keartyn elley, t'ad goll er soilshaghey magh ayns lioaryn as pabyryn-naight, agh cummal seose skeeal-hasht er yn eddyr-voggyl. Ta'n eddyr-voggyl cur daue lhaihderaght aarloo."
"Lurg eash Cheltiagh (lurg m. 450 RC) as eash Raueagh (9 RC - m. 430 BNJ), va bunneydys ny h-Ungaar currit sheese 'sy 9-oo eash yeianagh liorish y reilleyder Ungaaragh Árpád, as va'n yn aa-oe echey, Steaon I ny h-Ungaar, crooinit lesh crooin va shiaullit veih'n Phaab 'sy vlein 1000 BNJ. Hannee yn reeriaght shen ayn er feie 946 bleeantyn, as dy mennick v'ee coontit myr nane jeh ny buill chultooragh jeh'n Theihll Heear. Myr eiyrtys jeh Cah Mohács, va ayrn jeh'n thalloo eck caillt dys ny Turkee, as lurg shen v'ee currit stiagh ayns Reeriaght Habsburg, as lurg shen ren ee jannoo seose lieh jeh'n reeriaght Austeyragh-Ungaaragh ghooblit."
"Ta Sileeshish (ślůnsko godka, ślůnski, ny pů našymu ny keayrtyn) ny çhengey ta loayrit ec ny Sileeshee ayns y Tileesh Eaghtyragh, y Pholynn, as ayns y Phobblaght Çheck as y Ghermaan. Rere sleih-earroo ny bleeaney 2011, va Sileeshish recortysit myr çhengey ny mayrey ec 509,000 dy 'leih. Ta'n Tileeshish ny çhengey Clavagh gollrish y Pholynnish, as rere ennagh çhengeyderyn t'ee earrooit myr abbyrt ny Polynnish."
"T'ee enmyssit myr çhengey oikoil ayns Nunavut as Thallooyn yn Eear Hwoaie, as ta stayd oikoil eck ayns Nunavik—ard ayns Québec my hwoaie—booise lesh Coardailys Baie Jamys as Québec my Hwoaie, as t'ee enmyssit ayns Kaart ny Frankish myr çhengey ny scoillyn ayns slystyn Inuitagh. Ta stayd oikoil eck myrgeddin ayns Nunatsiavut—ard Inuitagh ayns Labrador. Rere sleih-earroo ny Canadey ta mygeayrt 35,000 loayreyderyn ny çhengey ayns y Chanadey."
"Shoh ny rheynnyn-reihys va ymmydit ayns Ard-reihyssyn ny bleeantyn 1986, 1991, 1996, 2001, 2006 as 2011. T'ad ny rheynnyn-reihys ayn da'n Chiare as Feed na:"
PRD: Partido de la Revolución Democrática. Ta'n PRD ny phartee soshiallagh-meanagh va bunnit 'sy vlein 1989. Ta Cuauhtémoc Cárdenas ny oltey jeh'n phartee.
"Ayns baagh-oaylleeaght, ta cooitinagh beishteigagh ny strughtoor yl-vrattagh er çheumooie epiderm kuse dy veishteigyn. Dy cadjin, t'ad ec Nematoida as arthropodyn. Ta cooitinagh arthropodagh creoiaghey myr ushylagh mooie."
"'sy Ghaelg hene, ta'n lettyr çheet jeh'n abbyrlhit Baarleagh liorish obbyr John Phillips, Aspick Sodor as Mannin, as e lheid cairscreeu y yannoo son y Ghaelg ayns ny 1700yn."
"Ta Agglish ny Raue ny nah rheynn chredjue ny Creestiaght smoo 'syn RU. Lurg yn Aachummey Protestoonagh, va leighyn geyrey currit ayns bree nyn oi, agh v'ad scughit liorish leighyn Seyrey ny Catolee ayns 1829. Ta reiltysyn Catoleagh er lheh ayn da Sostyn as Bretin, Nalbin, as Nerin."
"'Sy vlein 1755 hooar Wilson baase as va Aspick noa, Mark Hildesley, reiht da Aspickys Sodor as Vannin, agh cha row jerrey currit er ny clouyn Gaelgagh. 'Sy vlein 1765 va çhyndaa jeh The Book of Common Prayer, ny Lioar ny Padjeryn Cadjin currit magh, ga dy ren yn Aspick John Phillips y chied çhyndaa er 'sy vlein 1610, çhyndaa nagh row currit er clou. 'Sy vlein 1763 va'n chied chooid jeh'n Chonaant Noa currit magh ec y Society for the Propogation of Christian Knowledge fo cleaynaghey yn Aspick Hildesley, as va'n nah chooid currit magh kiare bleeantyn ny lurg. 'Sy vlein 1771 haink y chied ym-lioar jeh'n Çhenn Chonaant magh as yn obbyr v'ayn 'sy çhyndaa shen er ny scarrey eddyr kiare çhyndaaderyn as feed. Haink y nah chooid jeh'n Çhenn Chonaant magh 'sy vlein 1773 as haink y lane Chonaant Noa magh 'sy vlein 1775. Ansherbee, cha vaik Hildesley eiyrtyssyn yn obbyr echey v'er cur magh lurg y vlein 1772, blein vaaish Hildesley. 'Sy traa shen va'n Ghaelg failleil."
"Ta lught-reill unnaneagh ny lught-reill ynnydagh un-cheimagh ta jannoo obbyr lughtyn-reill yl-cheimagh soylee. T'eh cooilleeney obbraghyn ennagh ta jeant ec y reiltys ashoonagh, ny lughtyn-reill s'inshley ny s'ardjey, ayns ardjyn elley ny çheerey. Dy cadjin, she balley ny caayr t'ayn, as eshyn mooar dy liooar dy obbraghey gyn croghey er reiltys coontae ny ardjynagh. Ny keayrtyn, she aarheynn ashoonagh t'ayn, as ish ry-eddyrscarrey veih fir elley 'syn ashoon er y fa nagh vel fo-rheynnyn eck."
"Ta Germaanish goll er screeu 'syn abbyrlhit Ladjynagh. Chammah's ny 26 lettyryn cadjin, ta tree breeocklyn ayn as Umlautyn orroo (Ä/ä, Ö/ö, and Ü/ü) as y lettyr ß."
"V'ad shoh ymmydit ayns Ard-reihyssyn ny bleeaney 1867, 1875, as 1881. Shoh ny rheynnyn-reihys bunneydagh fo Slattys Reihyssyn da'n Chiare as Feed, as y slattys cur lesh reihyssyn da'n Thie da'n chied cheayrt."
"She nane jeh queiggaghyn tradishoonagh ny Britaan eh Kerne (ny Kernev) ny Bro-Gerne (ny Bro-Gernev) (Frangish: Cornouaille). Ta'n queiggey ny hoie 'sy rheynn noa-emshiragh Penn-ar-Bed ayns sheear yiass ny Britaan da'n chooid smoo, agh ta ayrnyn echey ny hoie ayns Aodoù-an-Arvor as Mor-Bihan. Ta Kerne jeant seose jeh 218 commyoonyn. Rere coontey-pobble ny bleeaney 1999 va 456,307 deiney cummal ayn. Ta'n queiggey 5,979 km² er eaghtyr."
"Ayns 2001, ghow y boayl tailley-lhaih caslys-skeealyn eddyr-voggyl Cool Beans World toshiaght erreish da troddan soilsheydys enney ard, goaill stiagh soilsheenaghey clout lhean. Chossyn eh aundyr Internet Magazine Boayl y Vee ayns Jerrey Fouyir 2001. Adsyn screeu da, v'ad goaill stiagh (chammah as sleih elley) crootee caslys-skeealyn Pat Mills, Simon Bisley, John Bolton as Kevin O'Neill, as y screeudeyrClive Barker. Va'n lught goaill stiagh Scarlet Traces as Marshal Law."
"She Baie Ghoon ny Ghoal y baie smoo ayns Nerin as ta ny h-eayninyn marrey s'yrjey ayns Queiggey Ulley - Sliabh Liag - nyn lhie er coose y vaie as ad shassoo 601 m (1,972 tr) er yrjid."
"Va abbyrtyn y Nornish loayrit er mooar-heer ny h-Albey cho mie - ayns Gallaibh er lheh. Agh hooar ny h-abbyrtyn shen baase foddey ny s'leah na er ny h-ellanyn. S'goan y Nornish screeuit t'ayn, agh ta meeryn, lheid as Padjer y Çhiarn as bannag, ry-gheddyn."
"Er y chooid smoo jeh'n tammylt va ny moggylyn lectraghys ayns Pobblaght Nerin as Nerin Hwoaie scarrit veih nyn geilley. Va'n daa voggyl jeu cummit as troggit dy neuchroghagh lurg y rheynn magh. Agh, myr eiyrtys jeh caghlaaghyn harrish ny bleeantyn jeianagh, t'ad kianglt nish ry-cheilley lesh tree eddyr-chianglaghyn as t'ad kianglt trooid y Vretyn Vooar rish yn Oarpey vooar-heeragh. Ta'n soiaghey ayns Nerin Hwoaie ny smoo co-chast er yn oyr nagh vel colughtyn preevaadjagh kiarail Northern Ireland Electricity (NIE) lesh dy liooar lectraghys. Ayns Pobblaght Nerin, cha ren yn ESB jeianaghey ny stashoonyn lectraghys echey as ta feddynaght stashoonyn lectraghys çheet er 66% de meanagh, nane jeh ny cormidyn s'messey 'syn Oarpey Heear. Ta EirGrid troggal linney ym-skeaylley HVDC eddyr Nerin as y Vretyn Vooar lesh mooadys eck er 500 MW, ny mychione 10% jeh shirreydys mullee."
"She sorçh dy ghreasan as eaghtyr rea co-chruinnagh echey dy chummal seose reddyn son taishbyney, tashtey, ny stiurey eh boayrd. Lhisagh yn eaghtyr y ve shickyr as, er e hon shen, s'mennick ta'n eaghtyr cummaltit seose liorish colloo, bun, ny tree cassyn collooagh."
"Ayns 1950, ren FIFA gurneil ny sheshaghtyn cloiederyn dy reih veih ny thallooyn er lheh oc as, ayns 1953, ren eh gurneil dy nee ""Pobblaght Nerin"" yn ennym va currit er fwirran ashoonagh yn FAI, as ""Nerin Hwoaie"" yn ennym va currit er fwirran yn IFA veih shen magh (lesh lhimmaghyn er lheh). Ghow Nerin Hwoaie ayrn ayns kione-chloiaghyn Cappan y Theihll ayns ny bleeantyn 1958 (as ad er nyn rosh gys ny cloiaghyn kerroo-yerrinagh), 1982 as 1986. Ghow Pobblaght Nerin ayrn ayns kione-chloiaghyn Cappan y Theihll ayns 1990 (as ad er nyn rosh gys ny cloiaghyn kerroo-yerrinagh), ayns 1994 as ayns 2002 as ghow ad ayrn ayns Feniaghtys ny h-Oarpey ayns 1988. Ta anaase mooar Yernagh ayns leegyn soccer Sostynagh as Albinagh."
"'Syn wheiggoo eash meanagh va co-phobbyl crooit ayn; er oyr y voayl neuroshtynagh as yn anverçhys ayn, dirree lesh y steat çheet er e toshiaght, lesh brishaghyn giare ennagh, as va'n neuchrogheydys freaylt eck. Ayns 1631 va'n seyrsnys eck currit er enney liorish y Phapanaght."
"Son cleayney ny Soolynn er y wheiggey y cur fo chosh, ren Tsar Alistair I ny Roosh preeu-valley assjee, as chaill Turku e staydys. Va troggalyn, straidyn as çheshvean noa, cosoylagh rish Caayr Pheddyr troggit ayns eash noa yn valley."
"Car ny Ratçhyn TT ayns Mannin ta Manx Radio TT, ny Radio TT, goll er creeley er 1368 kHz as t'eh kiarail naight as eiyrtyssyn veih ny ratçhyn."
"Ta ny Web Cartoonists' Choice Awards nyn aundyryn er ny chur magh dagh blein neayr’s 2001. Myr jesh-cliaghtey, ta possan ellyneyr jannoo caslys-skeealyn eddyr-voggyl er ny taghyrtyn. Ayns 2007, va jesh-cliaghtey loaghtagh ec Megacon."
"Ta shennaghys gurneilys ynnydagh 'sy Reeriaght Unnaneysit cowrit liorish ceaghlaghyn beggey ayns reaghysyn roish yn Unnaneys derrey yn 19oo eash. Veih shen ta aafilley beayn ayns paart as obbraghey. Cha haghyr ny ceaghlaghyn ayns oash cullee ayns Bretin, Nalbin, Nerin Hwoaie as Bretin as ta jee-veanaghey cummaght harrish gurneilys ynnydagh gys Bretin, Nalbin as Nerin Hwoaie keayllaghey nagh vel ceaghlaghyn ry-heet ayns oash cullee."
"She crouw 'sy ghenus Betula ee beih veg (Betula nana). T'ee dooghyssagh da'n Europey hwoaie, yn Aishey hwoaie as America Hwoaie hwoaie, ayns ardjyn arctagh as tempreilagh feayrey. Çheumooie jeh ardjyn hwoaie, t'ee lhiettit da sleityn erskyn 300m, wheesh as 835m ayns Nalbin as 2200m ayns ny h-Alpyn."
"Ta ny smoo na 47,700 dooinney cummal ayn. She cooid jeh Faasagh Yiass Negev ec bun jiass Arava eddyr y valley Egyptagh Taba ec y jiass as y phurt Yordaanagh Aqaba 'sy niar. Ta'n Araab Saudi ry-akin harrish y lhoob shiar yiass veih'n valley."
"Va sleih çhaglym scheimyn aitt myr lioaryn cho leah as 1833, as ayns 1842 va The Adventures of Obadiah Oldbuck (çhyndaa jeh “Histoire de M. Vieux Bois”) y chied hie er soilshaghey magh ‘sy Vaarle. Cha row ad rere’n aght caslys-skeeal jeianagh, lesh bolganyn glare, agh caslyssyn as meer screeuyn foue."
"'Sy vlein 2007 ren 594 scollagyn goaill y maireanagh, myrane lesh 22 scollag hosharagh. Ta'n cholleish stiurey mysh 300 cuirraghyn kiaull dagh blein. She yn Olloo Martin Christian Vogel y Stiureyder ec y traa t'ayn. 'Sy vlein 2008 v'eh aa-reiht er son imbagh elley. She ny h-ollooyn André Stärk as Norbert Stertz ny Co-Stiureyderyn. Va Hans Bertels pointit myr Shansyleyr ayns Boaldyn 2007. Ayns Mee ny Nollick 2006 va Stiftung der Hochschule für Musik Detmold (""Undinys Cholleish Chiaullee Detmold"") currit er bun son reaghey argid ry hoi immeeaghtyn neuchadjinagh."
Ta'n keyllys goaill stiagh shiartanse dy ellanyn as lieh-inshyn as ta 12 hirveish dy vaataghyn assaig kiangley ad rish y vooar-heer. Ta'n chooid smoo jeh ny shirveishyn shen er stiurey ec Caledonian MacBrayne. Ta ram loghyn-marrey sheeyney ry-cheilley rish y cheyllys.
"Lurg y Çhialg Vooar ayns 1765, va ard-chioneys yn ellan astreeit veih Duic Athol gys y Chrooin Ghoaldagh. Rere coayl y çheet stiagh myr eiyrtys haghyr bishaghey ayns earroo ny deiney boghtey, as va ooashley as ymmyd y Vaarle yrjit ayns Mannin. Va stayd y Ghaelg towlit fo voalley liorish arraghey stiagh veih Nalbin as Sostyn as arraghey magh ny Manninee gys Sostyn, America as çheeraghyn elley. Haink er y Vaarle dy ve ny çhengey valjagh, as hie ee magh er feie'n ellan lesh troggal ny raaidyn noa. Agh by eh çheet stiagh yn turrysid y baggyrt smoo er y Ghaelg. Ayns ny 1830yn haink mysh 20,000 deiney gys yn ellan myr turrysee, agh ayns ny 1890yn haink ny smoo na 250,000 dy hurrysee. Ta shennockle Manninagh veih'n eash shen gra ""Tra haink ny skibbyltee boghtey stiagh, hie yn Ghaelg magh"". Haink er y Ghaelg dy ve kianglt rish y voghtinys, y vellid, as yn anoayllys, myr y cheilley ec ny Gaelgeyryn pene. Ren ny paraantyn loayrt rish nyn cloan ayns Baarle, ga dy row ad loayrt ayns Gaelg eddyr oc hene myr çhengey roonagh."
"Ta Recortys Nerin recortyssey da daink yn Aspick Palladius gys Nerin er mishoon sushtal 'sy vlein 431 BNJ veih Paab Celestine II dys ny Yernee dy hushtallaghey, agh tra haink eh gys Nerin va'n pobble ""credjal ayns fockle Chreest"" hannah Ta'n recortys hene recortyssey dy daink Noo Perick, yn ard-noo Yernagh share er enney, 'sy vlein lurg shen. Ta resoonaght foast ayn er mishoonyn Phalladius as Pherick, agh ta co-choardailys ayn er taghyrt y daa vishoonyn as ta shickyrys ayn er tuittym y hradishoon druaiaghtagh shinney noi'n chredjue noa. Va ny schoillaryn Creestee Yernagh nyn sur-schoillaryn ayns Ladjyn as Greagish as ayns jeeghtys Creestee. 'Sy chultoor maynaghoil lurg goaill Creestee Nerin, va studeyrys er y Ladjyn as y Ghreagish freilt ayns Nerin car ny Mean Eashyn Leah ayns neu-chosoylaght rish buill elley 'syn Oarpey, raad haghyr ny h-Eashyn Dorraghey lurg tuittym yn Impiraght Raueagh. Haghyr blaaghey ayns ny h-ellynyn, lheid as daahghey laue-screeuyn, obbyr-veainey as jallooderys as va tashtee lheid as Leabhar Cheanannais troarit, myrane lesh cliejeeneydys ornaidagh as shiartanse dy croshyn cloaie grainnit ta foast ry-akin er feie'n ellan jiu."
"She coontae ayns Mean-çheerey Hiar Hostyn eh Nottinghamshire. T'eh çhemmit liorish Lincolnshire da'n çhiar, Leicestershire da'n jiass, Yorkshire Yiass da'n twoaie, as Derbyshire da'n çheear."
"Ta Gansu (Sheenish aashagh: 甘肃; Sheenish hradishoonagh: 甘肅; pinyin: Gānsù; Wade-Giles: Kan-su, Kansu, ny Kan-suh) ny queiggey ayns sheear hwoaie Gheynphobblaght ny Sheen. T'ee soit eddyr Qinghai, y Vongoil Sthie as ny h-ard-chlaareyn Huangtu, as t'ee çhemmit liorish y Vongoil da'n twoaie as Xinjiang da'n sheear. Ta'n awin Vuigh roie trooid jiass y wheiggey. Ta mygeayrt 26 millioonyn cummaltee (2004) 'sy wheiggey as ta co-ghlooaghey mooar Hui ayn. She Lanzhou yn preeu-valley as t'ee soit ayns shiar yiass y wheiggey."
"Ayns shennaghys, va'n fliughane-oaylleeaght credjit myr banglane lus-oaylleeaght (ta fungysyn gollrish cretooryn ny smoo na t'ad gollrish lossreeyn, agh cha row eh er fys derrey cubbyl jeihaghtyn er dy henney). V'ad Elias Magnus Fries, Christian Hendrik Persoon, Anton de Bary as Lewis David von Schweinitz ny fliughane-oaylleeyn toshee."
"She caayr 'sy Clyst Hwoaie, Israel, eh Kiryat Shmona (Ewnish: קִרְיַת שְׁמוֹנָה, ""Caayr ny Hoght""). T'eh ny hoie er lhiargee heear Ghlion Hula er y joarey rish y Livaan. Ta ennym ny hoght dooiney, goaill stiagh Joseph Trumpeldor, hooar baase 'sy vlein 1920 as ad coadey yn balley Tel Hai."
"T'ad goaill stiagh druggaghyn leighagh chammah's fir anleighagh. Ta tombagey, alcoal as caffeen nyn nruggaghyn-soccar, as t'ad ry-chionnaghey dy leighagh ayns ymmodee çheeraghyn. Ta druggaghyn-soccar elley goaill stiagh:"
"Ta corys ard-whaiylagh ec y Reeriaght Unnaneysit as eh bunnit er corys y Vannishter Heear, as t'eh eiyrtit mygeayrt ny Cruinney - sheckteraght yn Impiraght Ghoaldagh. Ta daa hie - Quaiyl Hostyn reiht as Quaiyl ny Çhiarnyn teihyssagh - ayns Ard-whaiyl y Reeriaght Unnaneysit as t'ad çheet ry-cheilley ayns Plaase y Vannishter Heear. T'eh ny reiltys slattyssagh jerrinagh 'sy Reeriaght Unnaneysit er y fa nagh vel ard-whaiyl jee-veanit ayns Nalbin as cruinnaghtyn jee-veanit ayns Nerin Hwoaie as Bretyn seyr as foddee reiltys yn RU adsyn y ghooney, faagail magh dy row ad currit er bun rere coontey theayagh ayns refraneyn."
She kione çheerey creggagh ayns Mannin eh Kione Ghoolish (Baarle: Douglas Head). T'eh soit çheu yiass veih Doolish as eh jeeaghyn harrish Baie Ghoolish. Ta Sniaull as Laksaa ry-akin veih'n voayl er laa mie.
"Ta cooat çheet er garmad liauyr ta ceaut er fir as mraane son çhiass ny fassan. Dy cadjin ta muinneelyn liauyrey ec cooatyn as t'ad foshley ec yn eddin as shickyraghey liorish cooney veih crammanyn, sippyn, dooneyderyn dooan as lhoobey, skorranyn, cryss, ny mestey jeh ny dooneyderyn shen. Ta jesheenyn er cooatyn goaill stiagh coillaryn as yeeallyn geaylin. Ta sorçhyn dy chooatyn goaill stiagh cooatyn fliaghee, cooatyn duffyl, jaggadyn as e lheid. 'Sy ghlare chadjin t'ayn jiu, dy mennick ta deiney mestey jaggadyn as cooatyn, agh she jaggad ayn na cooat eddrym ta sheeyney veih ny geaylinyn dys y vouin choud's ta cooatyn çheet er garmadyn ny s'liurey as ny s'trimmey."
"Ga dy vel kuse dy ellyneryn myr shen gobbraghey foast, er lesh y chooid smoo jeh screeudeyryn shennaghys, haink jerrey y ghleashaght shoh roish 1980. Ayns yn ynnyd oc haink ny smoo earishlioaryn neuchrogheydagh nagh row rere y Comics Code, as haink sleih dy ve cliaghtit rish earishlioaryn da sleih aasit."
"She undinys edjaghys s'yrjey ee An Institiúid Teicneolaíochta, Sligeach (ny Institute of Technology, Sligo ayns Baarle; Gaelg: Yn Undinys Çhaghnoaylleeaght, Shliggagh) ayns Shliggagh, Coontae Shliggee ayns Nerin."
"Ta blaaghyn beggey glassey-dhoney eck, ayns speek 5-15cm er lhiurid er gass mysh 15cm er lhiurid (wheesh as 70cm ny keayrtyn). Ta staimynyn jiarg-ghorrym eck."
"Cha daink y çhyndaa çhynskylagh dys Nerin da'n chooid smoo. Ta deiney ennagh credjal nagh daink y çhyndaa çhynskylagh dys Nerin dys Nerin er oyr gennid gheayil as yiarn, as ad nyn roie-chonaantyn da çhyndaaghyn çhynskylagh rere reayrt ennagh. Ta cremeyderyn jeh'n reayrt shen cowraghey magh çheeraghyn elley raad nagh row ny cooid shen ayn agh raad haghyr y çhyndaa çhynskylagh as t'ad cur cooishyn elley ayn myr oyryn. Ta screeudeeyryn shennaghys ennagh cowraghey magh yn unnaneys doaltattym lesh y tarmaynys share dy strughtooragh ayns Sostyn. T'ad cowraghey magh dy row leaghyn yiarn as geayil ayns Nerin cha neugheyr as ayns buill ennagh ayns Sostyn – as beggan ny s'inshley er leagh ayns buill ennagh – as er ny bleeantyn jeeragh roish yn unnaneys lesh y Vretyn Vooar, va çhynskylaghey ry-akin ayns Nerin ('sy çhynskyl lieen er lheh). Lesh y chovestey eddyr y daa harmaynys dy doaltattym, rere y reayrt shen, hoshee Nerin gassphurtal bee as obbreeyn dys y 'vooar-heer' ayns ynnyd e çhynskylaghey hene."
"Dy cadjin, t'ad cur commee oltyn neuchaghlaaee ry-cheilley lesh king oltyn aistragh. Ayns çhengaghyn Ind-Oarpagh, as adsyn nyn jengaghyn ennymagh-cassidagh, ta'n jees gymmyrkey 'syn aght cheddin. Ayns çhengaghyn ergatagh-jeeragh, cha nel shen kiart; t'adsyn cur ry-cheilley cassyn as commee, cha nel king as commee. Myr shen, ta çhengoayllee eddyrscarrey y tree. T'ad jannoo ymmyd jeh aittin (A) son dy chowraghey king ayns oltscarrey çhengoaylleeagh. Ta shellagh (S) cowraghey commee, as ta onnane (O) cowraghey cassyn."
"She hemicryptophyte beayn-hassooagh t'ayn. Ta stholeyn wheesh as 150km er lhiurid echey, as raisoam feillagh. Ta bolganyn lane dy aer ayns roost ny fraueyn, nyn gochormyssyn noi buill curree gyn monney ocsygien. Ta'n ghass s'inshley oc echey renaigagh. Ta duillagyn sleeanagh liauyrey echey. Ta'n crouw-vlaaghey yl-chioneagh echey. Ta ny blaaghyn ayns cummey cluig as jeant jeh queig petyllyn buighey. T'ad goll er pollnaghey ec shey-chassee ny hene-phollnaghey, as ta ny rassinyn goll er skeaylley liorish y gheay, croghey er beiyn, as liorish snienganyn."
"Ta pobblaght pharlamaidagh ny pobblaght vunraghtoil pharlamaidagh çheet er sorçh dy phobblaght ta gobbraghey fo corys parlamaidagh. Ayns ny coryssyn shen cha nel anchaslys glen eddyr ny banglaneyn slattyssagh as kiannoortagh, agh ta anchaslys glen ayn eddyr kione y reiltys as kione y steat, as dy mennick ta'n kione reiltys goaill shelloo er y chummaght."
"Ta cohortys mooar jeant ec Nerin ayns lettyraght ny cruinney ayns dagh banglane, 'sy Vaarle er lheh. Ta feeleeaght ayns Yernish coontit myr y feeleeaght ghooghyssagh shinney 'syn Oarpey, as ta ny sampleyryn s'leah çheet ass y 6-oo eash. 'Sy Vaarle, va enney mooar er Jonathan Swift ayns ny traaghyn echey er son e obbraghyn lheid as Gulliver's Travels as A Modest Proposal, as t'eh foast enmyssit dy mennick myr y grinder toshee 'sy Vaarle, as ta enney mooar er Oscar Wilde son ny keeayllidyn echey ta aaraait dy mennick. 'Sy 20-oo eash haink kiare cosneyderyn jeh Aundyr Nobel ayns Lettyraght ass Nerin: George Bernard Shaw, William Butler Yeats, Samuel Beckett as Seamus Heaney. Faagail magh nagh row Aundyr Nobel bronnit er James Joyce, t'eh coontit myr nane jeh ny screeuderyn smoo scanshoil jeh'n 20-oo eash. Ta'n noa-skeeal veih'n vlein 1922 Ulysses coontit myr nane jeh ny h-obbraghyn smoo scanshoil ayns lettyraght yeianagh as ta e heihll kelloorit dagh blein er 16 Mean Souree ayns Divlyn, as y laa shen enmyssit ""Bloomsday"". Ta lettyraght Yernagh noa-emshiragh kianglt dy mennick rish yn eiraght çheerey eck trooid screeuderyn lheid as John McGahern as feeleeghyn lheid as Seamus Heaney."
"Ta'n cammag Albinagh (ny camanachd) feer ennoil ayns Gaeltaght ny h-Albey, as ta thousaneyn dy chronneyderyn ec ram cloiaghyn, chammah as ec kione-chloie yn phreeu-hournamint, y Cappan Camanachd."
"'Sy 21oo eash, t'ad cur geill da myr bun bea-gheesyl. Ta ooill ry-gheddyn ass ny rassyn echey, as t'eh gollrish ooill lus ny greiney. Hooar ronsaghey dy vel eh ny share na ooill reap bentyn rish cormid bree as jeeyl çhymbyllagh."
"Ta tashtey beg geayil 'syn RU myrane lesh tashtaghyn tuittymagh gas najooragh as tashtaghyn ooill. Ta ny smoo na 400 millioonyn thunnaghyn dy hashtaghyn geayil er enney 'syn RU. 'Sy vlein 2004, va lane ymmyd geayil yn RU (goaill stiagh cooid kionnit stiagh) mygeayrt 61 millioonyn hunnaghyn, as eh lhiggey da'n RU dy ve hene-haieagh ayns geayl er feie 6.5 bleeaney, ansherbee rere leahysyn tayrn magh roie, bee ny meainyn foast tayrn geayl magh ayns 20 bleeantyn. She caghlaays lostit lectraghys gientyn geayl-lostit gasaghey geayil keillit (GGK). She tilgey stiagh gaal as ocsygien trooid towl meainey GGK, as eh tilgey magh gas veih'n gheayl as cur y mestey gys y thalloo - foddee saase seyrey geayil lesh towseyn injil carboan. T'eh er credjal dy vel eddyr 7 billioonyn as 16 billioonyn thunnaghyn GGK ayns eaghtyryn er çheer, foddee. Er ymmyd roie geayil 'syn RU, ta ny towseyn shoh cowraghey tashtaghyn as ad abyl cour er feie 200 as 400 bleeantyn ec yn RU."
"She çheer hallooinit 'syn Oarpey Veanagh ee yn Ungaar (Ungaarish: Magyarország) ny Pobblaght ny h-Ungaar (Magyar Köztársaság) dy h-oikoil. T'ee çhemmit liorish yn Austeyr, y Clovack, yn Ookraan, y Romaan, y Serb, y Chroit as y Clovean. She Budapest y preeu-valley. Ta'n Ungaar ny h-oltey jeh'n UO, yn RCAH, yn RCTL, as y V4, as she nane jeh çheeraghyn Schengen ee. She çhengey oikoil ny h-Ungaar yn Ungaarish, çhengey jeh'n chynney çhengey Finn-Oogragh as ee nane jeh ny kiare çhengaghyn oikoil 'syn Unnaneys Oarpagh nagh vel nyn jengaghyn Ind-Oarpagh."
"Va ny prowaltyssyn stiurut ec Hershey as Chase er y vacteyrofagagh T2, veerys va'n strughtoor echey taishbynit liorish mynreayrtaght lectraneagh. Cha nel 'sy vacteyrofagagh agh shlig phroteenagh lesh y stoo gien-oaylleeagh çheusthie j'ee. Ta'n bacteyrofagagh doghaney bacteyr lesh lhiantag rish y chraitnys mooie echey, as tilgey stiagh y stoo gien-oaylleeagh echey. Ta'n tilgey stiagh shen cur lesh stoo gien-oaylleeagh y vacteyr veeryssyn ny smoo y yannoo, as yn obbraghey shen faagail y hlig follym echey lhiantit hug y vacteyr."
"Ta gleashtaneyryn ayns Nerin gimman er y chlee. Ta moggyl rheamyssagh dy raaidyn as moggyl lhiassagh dy vayryn gleashtanagh sheeyney magh veih Divlyn as Beeal Feirshtey er lheh. Dy shendeeagh, va'n chooid smoo jeh raaidyn ayns shelloo shellooderyn thallooin as ny s'anmey ren Barrantyssyn Giat Cassee çhaglym keeshyn er son ny raaidyn as ayns y vlein 1800 va 16,100 km dy raaidyn ayns Nerin. Ayns ny bleeantyn caie, chur Reiltys Nerin plan arraghee noa er bun as y plan shen ny halee argidagh smoo ayns corys arraghee Nerin: baihaghey €34 billioonyn veih 2006 derrey 2015. Ta obbyr er shaleeyn raaidey er ny hoshiaghey as ta fir jeu er ny chreaghney."
"Ta aghtyn eigsoylagh kiaull ennoil 'sy Reeriaght Unnaneysit, kiaull çheerey Hostyn, Nerin Hwoaie, Vretyn as ny h-Albey, as kiaull veain hrome ny mast'oc. Va cohortys Glaschu ayns kiaull currit er enney 'sy vlein nar v'eh enmyssit myr Ard-valley Kiaull jeh cooid ny h-Ashoonyn Unnaneysit, as eh nane jeh tree ard-valjyn ynrican er feie ny cruinney lesh yn aundyr shen."
"Ta lhune braghee ny yough ta jeant ass syrup braih oarn, shugyr, ushtey, jiastyn as lus y lhionney. T'eh feer ennoil ayns Israel raad t'eh enmyssit ""lhune doo"". She Malzbier yn ennym ta currit er 'sy Ghermaanish, as ta markyn ennoil ayn goaill stiagh Vitamalz. Ta markyn ennoil ayns Israel goaill stiagh Nesher as Goldstar. Ta sorçhyn anchasley jeh feer ennoil ayns çheeraghyn Ladjynagh as Caribagh. Ta markyn Affrickagh Heear goaill stiagh lheid as Guinness Malt, Amstel Malt, Maltex, a.r.e. as t'ad er creck myr joughinyn bree."
"She slieau as keyll eddyr Inji Brekka, Cronk y Voddee as Boaldyn ayns mean Vannin eh Kolrinn (Baarle: Colden). Ta'n slieau hene 487 m (1,598 tr) er yrjid."
"Share lesh ardjyn çhirrym, sheear dys yn Varoc as yn Phortiugal, shiar dys Yn Libya as yn Ghreag, as twoaie dys yn Chroit as y Rank yiass. T'eh ry-akin 'syn Cheeprey, ny h-Ellanyn Canaaragh as yn Vadeirey myrgeddin, as dooghyssagh daue, foddee. She sarkyl t'ayn ayns pampas ny h-Arjenteen, yn Austrail as California."
"Ta possanyn çhengagh ny ghaa er enney as lhaihderaght ayns America Hwoaie. Ta Baarle, Spaainish, Frangish as Ollanish loayrit ayns America Hwoaie."
"cur pooaryn slattyssagh da'n Choonceil Chiannoortagh dy choyrlaghey y Lhiass-chiannoort bentyn rish cooishyn argidoil, as cha nod eshyn lheid y choyrle y yiooldey agh ayns tuittymys neuchadjin;"
She queiggey 'syn Ookraan heear eh Queiggey Rivne (Ookraanish: Рівненська область Rivnens’ka oblast’) ny Rivnenshchyna (Ookraanish: Рівненщина) myr t'eh enmyssit dy mennick. She Rivne y balley reiragh.
"Rere Global Reach (2004), ta 6.9% jeh pobbyl yn eddyr-voggyl ny Ghermaanisheyryn. Rere Netz-tipp (2002), ta 7.7% jeh duillagyn yn eddyr-voggyl screeuit 'sy Ghermaanish, as rere shen t'ee ny nah hengey smoo lurg y Vaarle ayns possan ny çhengaghyn Oarpagh. Myrane lesh shen, t'ad gra dy vel 12% jeh ymmydeyryn Google goaill ynnyd jeh'n eddyr-oaie Germaanish."
"Ta ynnyd yn Ard-vinishter, fir toshee y reiltys, bentyn da Oltey yn Ard-whaiyl quoi ec ta smaght echey er y chooid smoo ayns Quaiyl Hostyn. Dy cadjin ta'n Ard-vinishter ny 'er toshee er y phartee politickagh smoo 'sy thie. Ta'n Ard-vinishter as Lugh ny h-Airaghtyn enmyssit ec y Venrein dy chroo Reiltys yn Ard Ooashley. Ta olteynyn ny h-Airaghtyn reiht veih olteynyn partee yn Ard-vinishter ayns y daa hie slattyssagh, agh veih Quail Hostyn son y chooid smoo."
"She slieau er coose Atlantagh Choontae Ghoon ny Ghoal, Nerin, eh Sliabh Liag (Yernish son ""Slieau Lhiack""; Baarle: Slieve League). T'eh shassoo 601 m (1,972 tr) er yrjid as eh girree jeeragh magh veih'n 'aarkey. Rere shen, ta fir jeh ny h-eayninyn marrey s'yrjey 'syn Oarpey ayn."
"Va Warren Gamaliel Harding (2 Mee Houney, 1865 - 2 Luanistyn, 1923) ny 29oo Eaghtyrane ny Steatyn Unnaneysit. V'eh ayns oik veih 4 Mart, 1921 derrey 2 Luanistyn, 1923 (date e vaaish)."
"Ta ny h-ardjyn sthie beggan ny s'çhoe car y tourey as beggan ny s'feayrey car y gheurey. Dy cadjin, ta 40 laaghyn 'sy vlein ny sloo na'n poynt rio 0 °C (32 °F) ec stashoonyn emshir sthie, ayns cosoylaght rish 10 laaghyn ec stashoonyn slystagh. Ta Nerin cleaynit liorish skallaneyn çhiass ny keayrtyn, ayns 1995, 2003 as 2006 er y gherrid. Myrane lesh y chooid elley jeh'n Oarpey, va Nerin fo chleaney jeh emshyr feer feayr car geurey ny bleeaney 2009-2010. Huitt çhiassidyn dys -13 °C (9 °F) ayns buill ennagh as huitt kuse vooar dy niaghtey, seose dys 1 m ayns ardjyn sleitagh."
"Ta Saamish Hwoaie ny Laplannish Hwoaie (Davvisámegiella, eear-ennym Davvisámi ny Davvisaami) ny çhengey Laplannagh smoo loayrit. Ta ard ny Saamish Twoaie goaill stiagh rinkyn twoaie jeh Norlynn, y Toolynn, Finnlynn myrane lesh rinkyn beggey ayns sheear hwoaie ny Roosh. T'eh oolit dy vel eddyr 15,000 as 25,000 loayreyderyn ayn. Ta 2,000 jeu nyn gummal ayns Finnlynn as eddyr 5,000 as 6,000 nyn gummal 'sy Toolynn."
"Ta druggey soccar çheet er stoo kemmigagh as ymmyd jeant jeh er son taitnys. T'ad shick-ghleashagh, dy ghra myr shen, ta eiyrtys oc er y chorys nearagh meanagh. Foddee ad caghlaa gien, smooinaght, co-yssaght ny tastid (myr sampleyr, gienneyderyn-branlaadys)."
"'Sy vlein 2007, v'eh mean-leahys slane troaraght (LST) harrish y Reeriaght Unnaneysit na 1.90 paitçhyn da dagh ben. V'eh oolit 'sy vlein 2008 dy daase troaraght yn RU gys 1.91 paitçhyn ny ben. Choud's ta'n leahys troaraght ta gaase cur lesh bishaghey earroo yn phobble, t'eh foddey ny sloo na binn ""visheydys ny lhiennoo"" ec 2.95 ayns 1964, , ny sloo na leahys son cur er ash (2.1), agh t'eh ny smoo na'n earroo ayns 2001 (1.63 - yn earroo s'loo). She 1.92 as 1.90 ny leahysyn troaraght ayns Sostyn as Bretin, 1.73 ayns Nalbin, as 2.02 ayns Nerin Hwoaie. Ta leahys ruggyryn ny s'yrjey mastey mraane joarree-ruggit na mraane Goaldagh, agh ta'n leahys gaase mastey mraane Goaldagh ynrican."
"She decapod y phartan - eeder ooilley as jeig lurgaghyn eck - agh ta'n ghaa lurgey er ny caghlaa as ignaghyn mooar oc. Myr shen, ta sleih gra dy vel hoght lurgaghyn oc. Ta kuse dy ghooieyn gee algey son y chooid smoo; dooieyn elley, t'ad gee beishteigyn, eeastyn shliggagh, crustee elley, fungys ny dridder. Ta ymmodee dooieyn gee mestey jeh stoo losseree as cretooragh."
"Ta Rheynn Treealys, Arraghey as Ynsaghey Beayn ny h-Albey freggyrtagh son moggyl arraghey ny h-Albey, as she Transport Scotland (Arraghey ny h-Albey) yn jantys ta freggyrtagh rish Screeudeyr Arrey Argidys as Bishaghey Yn-Ymmyrkey ry hoi raaidyn mooarey as moggylyn raaidyn yiarn ny h-Albey. Ta mygeayrt 340 stashoonyn traenagh ayns moggyl raad yiarn ny h-Albey as 3,000 kilometeryn raaidyn yiarn lesh ny smoo na 62 villioon troailtee er dagh blein."
"She gorley gowaltagh cadjin as gaueagh eh gorley shymlee. She bacteyryn 'sy chynney Mycobacterium bun yn asslaynt, as Mycobacterium tuberculosis ayns deiney son y chooid smoo. T'eh soiaghey er ny scowanyn dy cadjin, agh foddee eh jeeylley organeyn elley. T'eh skeaylley trooid yn aer liorish creddal, streighyraght as ceau shelley. Son y chooid smoo, ta doghan follit ec deiney surransagh, agh ta mysh fer 'sy jeig caghlaa dys gorley breeoil."
"Nerin Hwoaie, currit er bun er 3 Boaldyn 1921, cooid jeh'n Reeriaght Unnaneysit ta coodaghey 1/6 dy eaghtyr yn ellan. She Beeal Feirshtey e preeu-valley."
"She feayr ghossagh wheesh as 90cm er yrjid t'ayn. Ta ny gish gaase dy gloo rish-y-cheilley, as myr shen, t'ad jean noi aile. Ta'n çhengag eck ny fainney renaigyn. Ta ny birrageenyn liauyrey keylley gorrym-jiargey nyn gowraghyn scanshoil ennee; ta'n panicle 15cm er liurid. T'ee çheet my vlaa eddyr Jerrey Souree as Mean Fouyir."
"She ard çheer-oaylleeagh as cultooragh 'syn Oarpey Hiar Yiass ad ny Çheeraghyn Balkanagh. Ta ennym ny Sleityn Balkanagh, ta roie veih'n Vulgeyr Hiar gys y Terb Hiar, currit er yn ard."
"She moshav shitufi ayns twoaie Israel eh Shavei Tzion (Ewnish: שָׁבֵי צִיּוֹן; ""[Adsyn ren] çheet er ash gys Seion""). T'eh soit eddyr Acre as Nahariya as t'eh 2 km2 er eaghtyr. T'eh goll fo stiurey Choonseil Ardjynagh Mateh Asher. 'Sy vlein 2011 va 942 ghooinney cummal ayn."
She scannane bioghit veih'n vlein 2012 liorish Walt Disney Animation Studios eh Wreck-It Ralph. Ta'n scannane ny 52oo scannane ayns straih Classicee Vioghit Walt Disney.
"Ta golf feer-chadjin ayns Nerin as she çhynskyl mooar t'ayn turrysid ghalf as ee tayrn ny smoo na 240,000 keayrtee golf dagh blein. Va Cappan Ryder 2006 cloit 'sy K Club ayns Coontae Cheeill Darey. Haink er Pádraig Harrington dy ve ny chied Yernagh veih Fred Daly ayns 1947 dys y British Open ayns Càrn Fheusda dy chosney ayns Jerrey Souree 2007. Chossyn eh e ard-ennym ayns Jerrey Souree 2008 roish chossyn eh y PGA Championship ayns Luanistyn. Haink er Harrington dy ve ny chied Oarpagh dys y PGA Championship dy chossyn er feie 78 bleeaney as v'eh ny chied chosneyder veih Nerin."
"Ta Pleneventer (Frangish: Plaintel, Galloish: Plentèr ny Pyentè) ny chommyoon 'sy département Frangagh Aodoù-an-Arvor 'sy Vritaan ayns sheear hwoaie ny Frank."
"Ta Olonkinbyen ny valley beg er yn ellan Norlynnagh Jan Mayen. Ta fwirran ta gobbraghey ayns stashoon emshir as stashoon radio yn ellan nyn gummal ayns Olonkinbyen. Ec y traa t'ayn ta 18 olteynyn nyn gummal 'sy valley as ad jannoo seose slane-earroo yn phobble jeh'n ellan. Myr shen, t'ee ny preeu-valley de facto er yn ellan faagail magh nagh vel balley oikoil ayn. Ta lectraghys y valley gientit liorish tree gienneyderyn lectraghys."
"She oltey ynrican y ghenus Crithmum ee Lus ny greg (Crithmum maritimum). Ta ny h-enmyn cabbash varrey as cabbash hraie currit urree myrgeddin, agh ta keayllyn elley ocsyn neesht."
"Va Pobblaght Hoveidjagh Hoshiallagh ny Litaan (Litaanish: Lietuvos Tarybų Socialistinė Respublika, Rooshish: Литовская Советская Социалистическая Республика / Litovskaya Sovetskaya Sotsalisticheskaya Respublika) ny co-phobblaght ayns yn UPSS veih'n 3 Luanistyn, 1940 derrey 11 Mart, 1990 tra hooar ee e neuchrogheydys myr Pobblaght ny Litaan."
"Anstaing, Baisieux, Chéreng, Forest-sur-Marque, Gruson, Hem, Lannoy, Leers, Lys-lez-Lannoy, Sailly-lez-Lannoy, Toufflers, Tressin as Willems"
"Cha row y troddan eiyrtyssagh son mooghey yn Slattys Unnaneysey ec O'Connell raahoil. Ny s'anmey 'sy cheead-blein, ren Charles Stewart Parnell as fir elley troggal troddan er son hene-reiltys çheu-sthie 'syn Unnaneys, ny ""Reill Thie"". Va ny h-Unnaneyseyryn, goaill stiagh ad 'sy chooid hwoaie jeh'n ellan er lheh, noi eie yn Reill Thie, er yn oyr dy row ad credjal dy beagh y sorçh reill shen fo kioneys anaaseyn Catoleagh. Lurg shiartanse dy eabyn billey Reill Thie dy hiaulley trooid y pharlamaid, v'eh begnagh kinjagh dy beagh fer goll trooid y pharlamaid 'sy vlein 1914. Son lhiettrimys dy chur er shen, va Arryltee Ulley currit er bun 'sy vlein 1913 fo stiurey Çhiarn Carson. Va Arryltee Nerin currit er bun myr eiyrtys er shen 'sy vlein 1914, as y dean oc son y Billey Reill Thie dy hickyraghey as eh goll trooid y pharlamaid. Hie'n Slattys trooid y pharlamaid lesh shaghney ""shallidagh"" er ny shey coondaeghyn ayns Queiggey Ulley. Ansherbee, roish lowal y Slattys v'eh currit tayrnit magh car y Chaggey Mooar. Va Arryltee Yernagh rheynnit ayns daa phossan. Ghow y vooar-chooid, mychione 175,000 dy 'leih, fo John Redmond, yn ennym Arryltee Ashoonagh as chur ad cooney da cassey Nerin 'sy chaggey. Dreill y vyn-chooid, mychione 13,000 dy 'leih, yn ennym, Arryltee Nerin, as v'ad goll noi cassey Nerin 'sy chaggey."
"Dy tradishoonagh, ta Nerin rheynnit stiagh ayns kiare queiggaghyn: Queiggey Connaghtey (sheear), Queiggey Lion (shiar), Queiggey Mooan (jiass), as Queiggey Ulley (twoaie). Rere corys v'er ny lhiassaghey eddyr y 13-oo as y 17-oo eashyn, ta daa choontae tradishoonagh jeig as feed ayns Nerin. Ta shey coondaeghyn as feed jeu nyn soie ayns Pobblaght Nerin as ta shey coondaeghyn nyn soie ayns Nerin Hwoaie. Ta dagh fer jeh ny shey coondaghyn ayns Nerin Hwoaie soit ayns Queiggey Ulley myrgeddin (as nuy coondaeghyn 'sy wheiggey 'sy clane). Lesh shen, ta'n ennym Ullee currit dy mennick er Nerin Hwoaie myr co-cheayllagh, ga nagh vel y daa enmys co-chagliagh."
"'Sy vlein 1579 haink er dy ve ny phesson er Sessay ayns Treen Hwoaie Yorkshire as 'sy vlein 1583 haink er dy ve ny phesson er Thorpe Bassett ayns Treen Hiar Yorkshire. V'eh currit ayns oardreilys myr Ard-Jaghin Vannin 'sy vlein 1587 as pointit myr pesson er Andreas. 'Sy vlein 1590 v'eh pointit myr çhaplyn da Inry Stanlagh, 4oo Eearley Derby. V'eh pointit myr pesson er Slingsby ayns Treen Hwoaie Yorkshire 'sy vlein 1591 as 'sy vlein 1601 v'eh pointit myr Ard-Jaghin Cleveland. 'Sy vlein 1605 haink er dy ve ny Aspick er Mannin."
"Ta'n fo-strughtoor jeant seose jeh cullee anchorragh ta ymmyrçhagh ry hoi arraghey, as foddee dy vel ad nyn raaidyn, raaidyn yiarn, mollee aeragh, goorseyn ushtey, ammyryn as biob-linnaghyn, as stadyn jerree lheid as puirt aeragh, stashoonyn traenagh, stashoonyn barroose, thieyn stoyr, stadyn jerree truck, stoyryn aa-lhieeney (goaill loghanyn lhieeney as stashoonyn jeshee stiagh 'syn earroo) as puirt varrey. Foddee dy vel stadyn jerree ymmydit ry hoi eddyr-cheaghley troailtee as lughtee, as ry hoi meansalaght."
"Duillag aeg, ta gaase çhelleeragh nyn yei er sheelagyn as juyssyn aegey. T'ad 2-6 kentimeader er lhiurid, nyn lomarcan, glassey, as er nyn reaghey myr caslagh er y sthole. T'ad goll er cur magh rish shey meeghyn dys queig bleeantyn."
"Va ymmyd tradishoonagh jeant jeh myr saase eeastee, liorish cur ram jeu 'syn ushtey as lhiggey da'n nieu faase cur neeal er ny yeeastyn. V'ad jannoo ymmyd jeh myr stoo lheeys myrgeddin, noi çhingyssyn crackan as folley.</ref name=""PFAF"">"
"Ta kuse dy ellyneyryn chaslys-earishlioaryn er ngeddyn aundyr çheumooie jeh’n chummey hene. Myr sampleyr, Maus liorish Art Spiegelman ( Pulitzer Prize) as The Sandman liorish Neil Gaiman ( World Fantasy Award myr ""Best Short Story"")."
"Er y gherrid ta eabyn er ny n'gholl ersooyl ayns Nerin dy ghoaill ymmyd ass bree yn-aanooaghey lheid as bree gheayee. Ta ynnydyn mwyljyn-geayee er nyn droggal ayns coondaeghyn slystagh lheid as Doon ny Ghoal, May Eo, as Aontrym. Ta ynnyd mwyljyn-geayee er ny ve troggit magh veih coose Choontae Cheeill Mantan ec Ynnyd Mwyljyn-Geayee Vullagh Inver Mooar as bee eh ny ynnyd mwyljyn-geayee smoo er y theihll. T'eh er credjal dy nee'n ynnyd mwyljyn-geayee ayns Inver Mooar troarey 10% dy lectraghys Nerin tra t'eh creaghnit. Ta troggalys ynnydyn mwyljyn-geayee er ny ve moalit rere condaigys veih co-phobbylyn ynnydagh, as fir jeu credjal nagh vel ny trubeenyn-geayee dy h-aalin. She Cnoc an Turlaigh jeh chooid yn ESB yn un heyrraad ry hoi tastey bree 'sy steat."
"She çheer gyn enney er ellan ny Ceeprey ee yn Cheeprey Hwoaie (Turkish: Kuzey Kıbrıs) ny Pobblaght Hurkagh ny Ceeprey Hwoaie (Turkish: Kuzey Kıbrıs Türk Cumhuriyeti, KKTC)."
"Agh ga nagh row scansh currit er y Ghaelg ayns ny scoillyn as ny kialteenyn ny smoo, cha row lhiettalys currit er cur magh reddyn 'sy Ghaelg, as ad cur cooney da'n aavioghey ayns ny bleeantyn s'anmey. 'Sy vlein 1804 hie A Practical Grammar of the Antient Gael[i]c; or Language of the Isle of Mann, Usually Called Manks (""Lioar Grammeydys ny Gaelgey"") er ny chur magh liorish yn Arrymagh John Kelly. Va shalee echey fockleyr tree-hengagh dy chur magh 'sy vlein 1805, agh va'n lioar scrysst ayns aile 'syn oik prental. 'Sy vlein 1822 hie Banglanyn y Chredjue Chreestee magh liorish y Prayer-book and Homily Society as ayns 1835 hie A Dictionary of the Manx Language er ny chur magh liorish Archibald Cregeen (1774 - 1841), fockleyr ta coontit dys y laa t'ayn myr nane jeh ny fockleyryn smoo scanshoil 'sy Ghaelg."
"T’ad jannoo caashey ass proteen as sahll vainney. She bainney ollee, ollee oaldey, goair as kirree t’ayn son y chooid smoo. T’ad cur er y vainney geayraghey as binjaghey, as t’eh rheynn ayns groo as meaig. Son y chooid smoo ta janteyr caashey cur stiagh stoo toshee gyle bacteyragh er son geayraghey as binjey er son binjaghey, agh ta shiartanse dy chaashey jeant lesh geayr hene; myr sampleyr, ta paneer jeant lesh feeyn geayr, soolagh limon ny geayr elley. T’ad tayrn magh y groo fondagh as eh y ‘aastey ayns faastan."
"She coontae ayns Pobblaght Nerin eh Coontae Ghoon ny Ghoal, ny Doon ny Ghoal myr aagherrid dy mennick (ASE: [ˈd̪uːnːəˌŋɔːl̪]; Yernish: Contae Dhún na nGall ny Contae Thír Chonaill, Baarle: County Donegal, Ullanish: Coontie Dunnygal ny Coontie Dinnygal). Ta deiney ennagh cur Coontae Heer Chonnal ny Çheer Chonnal er y choontae dy mennick chammah. Ta'n coontae soit ayns Ullee, nane jeh ny queiggaghyn Yernagh. She Leffyr y preeu-valley, agh she Littyr Kennain y balley smoo. T'eh çhemmal rish Coontae Lheeahtrim 'sy jiass, rish y Cheayn Sheear 'sy jiass, 'sy neear as 'sy twoaie, rish Nerin Hwoaie (ny coondaeghyn Doirrey, Çheer Eoin as Fer Managh) 'sy niar as 'sy niar yiass. 'Sy vlein 2011 va 161,137 deiney cummal 'sy choontae."
"T'ad Partee yn Lught Obbyr, y Partee Cumaadagh as y Partee Libraalagh Deynlagh ny tree parteeghyn politickagh smoo 'sy Reeriaght Unnaneysit, as va 616 ass 646 ynnydyn cosnit ec ny tree parteeghyn shen 'sy reihys jerrinagh. Va'n chooid smoo jeh ny h-ynnydyn faagit cosnit ec parteeghyn slystagh yn RU lheid as Partee Ashoonagh ny h-Albey (Nalbin ynrican), Plaid Cymru (Bretin ynrican), as Partee Unnaneysagh Deynlagh, Partee Soshiallagh Deynlagh y Lught Obbyr, Partee Unnaneysagh Ullee, as Sinn Féin (Nerin Hwoaie ynrican, agh ta olteynyn y phartee gleckey noi ynnydyn ayns Nerin myrgeddin). Ayns freggyrtys politickaght y phartee, cha ghow oltey erbee yn phartee ynnyd ayns Quaiyl Hostyn er y fa dy shegin daue guee er y Ree ny er y Venrein."
"Keayrt va Nerin ny çheer smoo scanshoil son troarey ushtey bea, as va 90% jeh ushtey bea 'sy theihll troarit ayn rish toshiaght y 20-oo eash. Ansherbee, myr eiyrtys jeh ny smuggleyderyn alcoal car y veelowalys ayns ny Steatyn Unnaneysit (as ushtey vea jeh drogh-whaalid er ny chreck lesh enmyn ""Yernagh"" orroo as eh shen jeeilley yn foayr cadjin son cowraghyn Yernagh) as myr eiyrtys jeh ny custymyn er ushtey bea Yernagh harrish yn Impiraght Ghoaldagh car y Chaggey Traghtee Anglo-Yernagh ayns ny 1930yn, huitt creck jeh ushtey bea Yernagh er feie ny cruinney gys 2% rish mean y 20-oo eash. Ayns 1953, rere creear veih'n reiltys Yernagh, v'eh feddynit magh nagh row ushtey bea Yernagh er fys ec 50% jeh iuderyn ushtey bea ayns ny Steatyn Unnaneysit. Ansherbee, va iu yn ushtey bea Yernagh foast ennoil ayns Nerin, as ayns ny jeihaghtyn jeianagh, ta'n ushtey bea Yernagh girree ny smoo scanshoil er feie ny cruinney. Dy cadjin, cha nel ushtey bea Yernagh cha jaaghagh as ushtey bea Albinagh, agh cha nel eh cha millish as ushtey bea Americaanagh ny Canadagh. Ta'n ushtey bea ny vun da liggooryn kay, lheid as Baileys, as ta'n ""caffee Yernagh"" (jinlag dy chaffee as ushtey bea va cummit, rere rish, ayns stashoon etlan marrey Faing) coontit myr y jinlag Yernagh smoo ennoil, foddee."
"aahroggal roie-hennaghys çhengaghyn as jannoo briwnys my vel mooinjerys eddyr oc ny dyn, son dy chur ry-cheilley ad ayns kynney çhengey (obbyr çhengoaylleeaght hoylee);"
She ard thallooinit ayns Caacas Yiass eh Nagorno-Karabakh. T'eh ny lhie eddyr Karabakh Heese as Zangezur as t'eh coodaghey y reayn heear yiass jeh Sleityn ny Coagaash Beg.
"Baile an Mhóta, Baile an Tóchair, Baile Easa Dara, Baile idir dhá Abhainn, Béal an Átha Fada, Béal Átha an Trí Liag, Béal Átha na gCarraigíní, Béal Trá"
"Hie eh er astyrt, marish y choyrle choontae, er 1 Averil 1996 liorish y Local Government (Wales) Act 1994. Ren shen aachroo ny shenn choonteeyn: Cardiganshire (ghow eshyn yn ennym noa Ceredigion ersyn hene cho leah as nod eh), Sir Gaerfyrddin as Sir Benfro."
"Ta'n Reeriaght Unnaneysit ny reeriaght vunraghtoil: ta Benrein Ealisaid II ny ben hoshee er yn RU chammah as er queig çheeraghyn jeig y Cho-unnaneys, as eh cur yn RU ayns unnaneys persoonagh lesh ny steatyn shen. Ta ny Croghaneyn-Crooin Mannin, Jersee as Guernsey fo reealtys y Chrooin, as cha nel ad nyn gooid jeh'n Reeriaght Unnaneysit ga-reih ta cooishyn joarree as coadey fo stiurey reiltys yn RU."
"Harrish y Reeriaght Unnaneysit, dy chadjin t'eh eginagh da scollagyn studeyrys y yannoo er nah çhengey: gys 14 bleeaney d'eash ayns Sosyn, as gys 16 bleeaney d'eash ayns Nalbin. T'ad Frangish as Germaanish ny nah çhengaghyn smoo ynsit ayns Sostyn as Nalbin. Ayns Bretin ta lesoonyn gys 16 bleeaney d'eash ynsit trooid Bretnish ny ta'n Vretnish ynsit myr nah çhengey."
"Va fwirran criggad Nerin mastey ny h-ashoonyn coheshaghtagh chossyn ayrn ayns Cappan Criggad y Theihll 2007. Chur Nerin y Phakistaan fo haart as ren ad creaghney 'sy nah ynnyd 'sy cho-rheynn, as hooar ad ynnyd ayns keim y Super 8 jeh'n feniaghtys. Ghow y fwirran ayrn 'syn ICC World Twenty20 2009 lurg e cho-varriaght ayns ny qualleeaghtyn, raad ghow ad ayrn ayns keim y Super 8. Myrane lesh shen chossyn Nerin y Whalleeaght da Cappan ICC y Theihll as ad shickyraghey nyn ynnyd ayns Cappan Criggad y Theihll 2011, myrane lesh staydys ODI oikoil derrey 2013."
"Erreish da'n Slattys Aaghreim, phointeil y Chrooin Kiannoort er son dy stiurey yn Ellan. Va fer ynnyd ec yn oikagh as ad cur ""Lhiass-chiannoort"" er, agh neayr's 1830 haink enmys oikoil y Chiannoort hene y ve ""Lhiass-chiannoort"", ga dy row ad shen y ghiarrey dys ""Kiannoort"" dy mennick. Rish pointeil, va oardagh er y Chiannoort as Lhiass-chiannoort as eshyn soilshaghey magh ny va ry-yerkal oc, er son dy hickyraghey reiltys mie ny h-Ellan."
"Daag Baskin RTÉ ayns ny 1990yn as ren ee goll gys Sussex Heear, Sostyn, raad ren ee tannaghtyn ayn feie queig bleeaney gobbraghey er shaleeyn eigsoylagh as, tra v'ee smooinaghtyn er y chied cheim elley, ren ee toshiaghey lioar y screeu. Va anaase mooar eck 'sy vedshin as 'sy teaystey Ayurvedagh as ren ee goll er turrys gys Kerala, faggys da Madras, raad ren ee feddyn shellooghys va jeeaghyn magh er traie aalin. Jiu, t'ee cummal ayn as t'ee coontey dy vel Kerala ny voayl mie er yn oyr dy vel ram keimyn as boodeeyssyn ayn, goaill stiagh Hindooyn, Creesteenyn as Ewnyn, red nagh vel cosoylagh rish y voayl dooie eck ayns Ard an Rátha, Coontae Ghoon ny Ghoal."
"Ta shennaghys foddey jeh kiaull hradishoonagh ayns Coontae Shliggee. Ta enney mooar er lheh er kiaulleyderyn ass jiass y choontae lheid as James Morrison, Michael Coleman, Paddy Killoran, Fred Finn, Peter Horan, Oisín Mac Diarmada (ass Téada), cloieder y feddan stainnagh Carmel Gunning, as y bann Dervish. Ta ram feaillaghyn kiaullee hradishoonagh ayn 'sy choontae as she Scoil Samhraidh Miosgán Medbha y feailley smoo ennoil jeu, as eh ny scoill souree kiaull as daunse tradishoonagh Yernagh t'ayn dagh blein ayns Mee Luanistyn ayns Balley Shliggee. Er çheu ny kiaull co-emshyragh, ta eunyseyryn kiaullee goaill stiagh lheid as Westlife, Tabby Callaghan as The Conway Sisters. Ta feailley gitar ayn 'sy Leathros dagh vlein, Feailley Gitar y Leathros ny yn Strandhill Guitar Festival, as eh soilshaghey kiaull as cloiederyn gitar."
"Car y lhing echey myr Aspick Sodor, ren Phillips reaghey y Lioar Phadjer as y Vible y hyndaa gys y Ghaelg. Ec y traa v'ayn, choud's ta fys ain, cha row corys screeuee ec y Ghaelg. Ren Phillips reih corys va bunnit er y Vretnish as y Vaarle (as eh feer cosoylagh rish y chorys ta ry-aking ayns Lioar Jaghin Lis Mooar). Ren eh creaghney yn obbyr er y Lioar Phadjer 'sy vlein 1610, agh cha daink rah er y chorys noa echey."
"She Wichita y balley smoo ayns Kansas, ny Steatyn Unnaneysit. Va 382,368 cummaltee 'sy valley rere coontey-pobble ny bleeaney 2010. She Bob Buckhorn meoir y chaayr. Va'n chaayr bunnit 'sy vlein 1863."
"She çheer 'syn Affrick Hwoaie ee yn Algear. T'ee çhemmit liorish y Varoc da'n sheear, y Varitaan da'n sheear yiass, Malee as y Neegeyr da'n jiass, as y Leeb as y Tooneesh da'n shiar. She Balley ny h-Algear preeu-valley ny çheerey."
"Ta'n chooid smoo jeh dooieyn beisteigagh ooh-vreyagh (breh oohyn), ga dy vel shiartanse dy Squamata ymmyrkey aalagh. Ta kuse jeu jannoo ymmyd jeh ooh-bio-vrey (tashtey oohyn derrey t'ad guirr), as kuse jeu bio-vrey (brey aalagh gyn ymmyd ooh kelkagh). Ta rheam beishtyn jeinagh veih'n ghecko beg Sphaerodactylus ariasae, ny sloo na 1.6 km (0.6 oar.) 'sy lhiurid, dys y croggyl sailley ta gaase dys 5.5 m 'sy lhiurid, as trimmid erskyn 1,000 kg echey."
"Ta'n Reejerey John Major (ruggit 29 Mart 1943) ny pholitickeyr Goaldagh. Eddyr ny bleeantyn 1990 as 1997 v'eh ny 'er toshee er y Phartee Cumaadagh as ny Ard-vinishter y Reeriaght Unnaneysit. Car y traa echey myr ard-vinishter va'n seihll ayns lhing aistragh ny yei jerrey y Chaggey Feayr. Ghow eh scansh yn Unnaneys Oarpagh stiagh as y resoonaght mychione shickyraghey y Chonaant Maastricht. Myrane lesh y reiltys echey, va Major freggyrtagh ry hoi immeeaght y Reeriaght Unnaneysit veih'n Choghleashaght Chormid Choonree (CCC / ERM) ny yei Jecrean Ghoo er 16 Mean Fouyir 1992."
"She cur sheese Israelagh er dooie as troyn Steat Israel eh ""Steat Ewagh as Deynlagh"" (Ewnish: מדינה יהודית ודמוקרטית). Va'n chied chur sheese er y dooie ""Ewagh"" screeuit ayns Fogrey Magh y Teyrsnys 'sy vlein 1948. Va'n tro ""Deynlagh"" currit rish dy h-oikoil ayns lhiassaghey yn Vun-Leigh va doltit 'sy vlein 1985 (lhiassaghey 9, olt 7A)."
"Ta'n ennym Dyfed freilt echey son obbyr jesh-chliaghtagh ynrican, myr sampleyr, y Lord Lieutenant, as ayns ennym shiartanse dy heshaghtyn: myr sampleyr, yr Heddlu Dyfed-Powys (Meoiryn-shee ny daa ard)."
"Va'n steat shoh, currit er enney myr Navarre ny s'anmey, unnaneysit dy paartagh liorish Reeriaght ny Cashteel ayns yn 11oo eash as y 12oo eash as erreish ayns 1512-21. Va'n chooid elley dy Navarre unnaneysit liorish y Rank. Va ny tree cummaghtyn elley (Araba, Biscaayn, Gipuzkoa), rere conaantyn, unnaneysit lesh y Chashteel, as hug eh cooney da Cashteel Navarre y cho-unnanaghey lesh."
"Ta ny carbid ta jannoo troailt er ny moggylyn shen goaill carbid jeh sorçhyn cooie lheid as gleashtanyn, daawheeylyn, barrooseyn, traenyn, truckyn, sleih, coptir as etlanyn. Ta ny h-obbraidyn jannoo ymmyd jeh aght obbraghey carbid, as ny h-aghtyn ta bentyn rish y chiarail shen goaill reaghey argid, leighoilidyn as polaseeyn stiagh 'syn earroo. 'Sy çhynskyl arraghey, foddee dy vel obbraidyn as shellooderys yn 'o-strughtoor ayns shelloo theayagh ny ayns shelloo preevaadjagh, y shellooderys shen croghit er çheer as mod."
"Ta jialgyn beggey do-akin, bunnys, er gish chardoon, as t'ad guinnagh dy liooar. Ta troaragyn gyn jialgyn er nyn droarey noi shen, agh bare dhyt kiarail y ghoaill gyn scansh da'n troarag t'ayn."
"Ayns çhengoaylleeaght as grammeydys, ta kione çheet er argane olt ennagh. Dy tradishoonagh, t'ad gra dy vel y kione cowraghey ny ta'n raa loayrt mychione."
"Dy h-ard-ghooagh, cha nel aarnieuyn ayns Nerin as cha nel agh un pheisht (y jiolgan leaghyr cadjin) ta çheet ass yn ellan. Ta dooieyn anvio goaill stiagh y feeaih mooar Yernagh, y filliu Yernagh as yn awk vooar. Ta dooieyn dy ushagyn eear-anvio, goaill stiagh yn urley buigh, er nyn gur stiagh reesht lurg jeihaghtyn dy neuveays."
She scannane bioghit veih'n vlein 1999 liorish Walt Disney Feature Animation eh Tarzan. Ta'n scannane ny 37oo scannane ayns straih Classicee Vioghit Walt Disney.
T'eh lesh Çhionnal Ashoonagh Vretin freggyrtys ynsee ayns Bretin. Ta mooarane dy scollagyn ynsit dy bollagh ny son y chooid smoo ayns Bretnish;ta lessoonyn ayns Bretnish anneydagh da scollagyn ny s'aa na 16 bleeaney d'eash. Ta planyn ayn bishaghey kiarail scoillyn Bretnish dy chur ayn as y plan shen ny choid jeh'n pholasee Bretin ghaa-hengagh y chroo.
"Ta'n Reeriaght Unnaneysit ny steat unnaneagh as t'eh jeant seose jeh kiare çheeraghyn: Bretin, Nalbin, Nerin Hwoaie as Sostyn. T'eh reillit liorish corys ard-whaiylagh lesh soiaghey yn reiltys ayns y preeu-valley Lunnin, agh ta tree reiraghyn ashoonagh jeeveanit ayns Beeal Feirshtey, Cayr Deeth as Doon Edin, preeu-valjyn Nerin Hwoaie, Vretin, as ny h-Albey. Ta'n RU ny reeriaght vunraghtoil lesh Benrein Ealisaid II myr ben hoshee y steat. She Croghaneyn-Crooin Ellanyn Vooir Eeaght as Mannin as cha nel ad nyn gooid jeh'n RU, agh t'ad jannoo conastey lesh. Ta kiare thallooyn har mooir Goaldagh jeig ec yn RU, as t'ad nyn remladyn jeh'n Impiraght Ghoaldagh, yn impiraght smoo ayns shennaghys y theihill. Ta'n Venrein Ealisaid II foast ny ben hoshee er Co-unnaneys ny h-Ashoonyn as ny ben hoshee er dagh ream co-unnaneysagh."
"Va Caley ruggit ayns 1824 ec boayl enmyssit y Çhibbyr, meeiley ny ghaa çheu-heear jeh Sulby, as ta boallaghyn follym y thie beg foast er mayrn jiu."
"My t'ou çhiow un chione jeh slat dy yiarn, ta shen cur bree da ny breneenyn yiarn ec y chione shen, as ta ny breneenyn shen tonn-chraa ny s'tappee na v'ad tonn-chraa roish shen. Ta shen cur bree da ny breneenyn sniessey daue, as t'adsyn tonn-chraa ny s'tappee. Myr shen, ta bree/çhiass gleashaghey trooid y clat, as cha nel y slat hene gleashaghey."
"Va'n balley beg currit er bun er 13 Averil 1938 myr cooid jeh'n skeym cummaltys toor as sonnagh. Ren ny bunneyderyn, arreyderyn stiagh veih Rexingen y Ghermaan, çheet gys Israel car y Wheiggoo Aliyah."
"Swift, C.J. (1987). Irish influence on ecclesiastical settlements in Scotland. A case study of the Island of Islay (Traaghtys MPhil neuhoilshit) (Baarle), University of Durham."
"Y chied caghlaa da’n Comics Code Authority ayns 1971, kyndagh rish Stan Lee shassoo noi y choad son skeeal mychione druggaghyn, as shen er aghin enmyssit y Rheynn Lheeys, Ynsee as Lhiass ny Steaytyn Unnaneysit."
"Ta Makemake (focklit magh myr [ˈmɑkeˈmɑke]), shenn-ennym (136472) Makemake, ny treeoo planaid crivassanagh smoo ayns Corys ny Greiney as nane jeh'n daa chorpane smoo ayns Cryss Kuiper (KBO). Ta'n crantessen echey daa hrass keayrtyn ny sloo na crantessen Phluto. Ta Makemake neuchoardail rish ny KBO-yn elley er y fa nagh vel fo-phlannadyn echey. Ta'n çhiassid feer injil echey (mygeayrt 30 K) taishbyney dy vel y thalloo cloagit lesh rioghyn meetane as eetane."
"She balley beg ayns Gmina Brzesko, çheusthie jeh Coontae Brzesko, Queiggey ny Polynn Beg ayns jiass y Pholynn eh Jadowniki (focklit magh myr [jadɔvˈniki]). T'eh ny hoie mysh 3 km çheu hiar jeh Brzesko as 52 km shiar veih'n phreeu-valley queiggagh, Kraków. 'Sy vlein 2009 va 5014 deiney cummal 'sy valley beg."
"Share da amm aase feayr as liauyr, mysh queig meeghyn, agh cha nod eh shassoo noi rio. Ta feme echey er rheamys mooar, as myr shen cha nel eh goll er troarey monney agh raad ta aggyrtys ynnydagh er."
"Ta enney mooar er yn ard er-yn-oyr dy vel eh coontit myr crean y chultoor Yernagh, goaill stiagh shenn-chliaghtaghyn Yernagh, y chiaull hradishoonagh, y theater, ny cloiaghyn Gaelgagh as y Yernish. She ard Gaeltacht t'ayn as y chooid smoo jeh pobbyl yn ard nyn Yernisheyryn. Ta'n ennym ""ny tree skeeraghyn"" currit er Gaoth Dobhair as ny h-ardjyn Cloch Cheann Fhaola as na Rosa."
She çhengey Cheltiagh va goll er loayrt ayns Galatia 'syn Aishey Veg (y Turkee noa-emshiragh) ee Galatish. V'ee loayrit veih'n 3-oo eash RC derrey'n 4-oo eash BNJ. T'ee ny çhengey Cheltiagh vooarheeragh gollrish y Ghoalish.
"Ta partanyn ry-akin ayns faarkey erbee y teihll. Chammah's shen, ta ram partanyn cummal ayns ushtey millish ny er y thalloo, ayns y chryss ghrianchryssagh er lheh. Ta mooadyssyn partan anchasley ayn, goaill stiagh y phartan vog (cha nel agh millimeaderyn er lheead) chammah as y partan yiard Shapaanagh, as lheead lurgagh 4 m ec kuse jeu"
"She lus yn-ee slyst ny marrey ee cabbag aalin (Plantago maritima). T'ee ry-akin er feie ny cruinney ayns ardjyn tempreilagh as Arctagh, goaill stiagh yn Oarpey, yn Affrick heear-hwoaie, yn Aishey hwoaie as veanagh, America Hwoaie hwoaie as America Yiass yiass."
"Va'n Chrosh Yiarn (Germaanish: Eisernes Kreuz) ny h-aundyr va currit er sidooryn Germaanagh er roort rish y chaggey. Va'n aundyr crooit rish Ree Ferdorraghey Illiam III ny Proosh. V'ee bronnit son y chied cheayrt er 10 Mart, 1813. Va'n Chrosh Yiarn bronnit er sidooryn rish ny Caggaghyn Napoleonagh, y Chaggey Frangagh-Phrooshagh, y Chied Chaggey Dowanagh, as y Nah Chaggey Dowanagh. V'ee bronnit er Adolf Hitler lurg y Chied Chaggey Dowanagh."
"Ta billey ny bea çheet er shiartanse dy viljyn 'sy ghenus Guaiacum as fuygh feer lajer as creoi oc (fuygh ny bea). Son y chooid smoo, t'eh çheet er Guaiacum officinale ny Guaiacum sanctum."
"Ta foaynoo mooar ec TG4 er son ny claaryn echey ayns filmyn, ellynyn, drama, filmyn feanishagh, as spoyrt. Myr sambyl, va ny claaryn mooie-jeant Nip/Tuck, Carnivàle, Gossip Girl, The Wire, The O.C., One Tree Hill, Lipstick Jungle, Everwood, Survivor, Invasion as Curb Your Enthusiasm scaalheanit ec y vollagh roish y çheet oc er bollee Goaldagh, as ayns 2005, va insh liehlagh Yernagh er yl-chloiaghyn Feniaghtys Wimbledon as daawheeylaght Frangagh Tour de France scaalheanit er. Ta'n bollagh jannoo insh er spoyrtyn Yernagh, lheid as bluckaneyrys Gaelgagh as immanaght jeh'n nah cheim as co-hirraghyn club, as bluckaneyrys Gaelgagh mraane. T'adsyn nyn daghyrtyn gyn yeearreeaght chadjin, agh dy vel mooinjer eiyrtyssee leighalagh oc. T'eh scaalheaney filmyn classicagh ayns Baarle, lheid as filmyn ta soit 'sy Neear Feie, chammah as filmyn ayns çhengaghyn elley - ayns Frangish, Germaanish as Spaainish dy mynchooishagh."
"Ta'n coontae 1,075.27 kilomeaderyn kerrinagh er eaghtyr as 'sy vlein 2012 va 53,200 deiney cummal ayn. Va 20,185 deiney cummal ayns Tuchola as 33,295 deiney cummal magh çheu çheerey."
"Ta'n Elveeish (Germaanish: Schweiz, Frangish: Suisse, Iddaalish: Svizzera, Romansh: Svizra) ny çheer Alpagh, neuchommeeagh, thallooinit 'syn Oarpey Heear. T'ee ny çheer chonastagh ta jeant sheose jeh 26 steatyn ny cantoonyn. She Berne preeu-valley ny çheerey agh t'ad ny h-ynnydyn tarmaynagh na ny h-ard-valjyn Basel, Geneva, as Zürich."
"Ta gurneilys ynnydagh ayns Nerin Hwoaie, veih'n vlein 1973, reaghit ayns 26 coonseilyn ardjynagh, as ad reiht liorish un-vote yn-astreeaghey lesh cummaghtyn ta jeorit da shirvishyn lheid as çhaglym smooirlagh, stiuree moddee, as meansalaght pairkyn as ruillickyn. Er 13 Mart 2008, ansherbee, va'n kiannoortys ayns coardailys rish treealtysyn un choonseil jeig y chroo as ad y chur ayns ynnyd y chorys roie as bee ny reihysyn s'niessey shlearit gys 2011 dy chooney lesh y çhyndaa."
"She lus 'sy chynney Rosaceae eh cappan y druight (Alchemilla mollis). T'eh dooghyssagh da'n Oarpey yiass, as t'eh ry-akin er feie ny cruinney myr lus jesheenagh."
"She slyst ayns Detmold, y Ghermaan, eh Bentrup ta ny lhie mysh 7 km çheu hwoaie veih çheshvean y chaayr. Ta Bentrup çhemmit da'n jiass liorish slystyn elley yn chaayr myr Loßbruch as Oettern-Bremke. Er 1 Jerrey Geuree 1970 va'n balley beg co-vestit rish Detmold. T'eh 3.3 km² er eaghtyr as 'sy vlein 2006 va 480 deiney cummal ayn. She Lothar Arndt (SPD) y meoir as she Rüdiger Preuß (SPD) yn ynnydagh 'sy Choonseil Chaayragh."
"Trass eaghtyr y Reeriaght Unnaneysit t'ayns Nalbin as ee 78,772 kilometeryn kerrinagh (30,410 mi ker) er eaghtyr as t'ee goaill stiagh begnagh 800 ellanyn, çheu heear as hwoaie jeh'n vooarheer son y chooid smoo, ny h-Ellanyn Heear, yn Orkaid as Shetlynn er lheh. Ta boayloaylleeaght ny h-Albey cowrit liorish Scoltey Joaree ny Gaeltaght - scoltey creggey creg-oaylleeagh - ta goll harrish mooarheer ny h-Albey veih Balley Eaylee gys Cala na Creige. Ta'n linney scoltey rheynn magh daa ard anchasley; yn Ghaeltaght ayns y twoaie as y sheear as y Ghoaltaght ayns y jiass as y shiar. Ta'n Ghaeltaght chregganagh goaill stiagh y chooid smoo jeh çheer sleitagh ny h-Albey, goaill stiagh slieau s'yrjey ny h-Ellanyn Goaldagh Beinn Nivish as ee 1,343 m (4,406 tr) er yrjid. Ta'n Ghoaltaght, y chryss cheyll eddyr Keyllys y Chleayee as Linne Foirthe enmyssit myr ""y Chryss Veanagh"", ny s'inshley as ny s'rea as ta'n chooid smoo dy 'leih nyn gummal ayn goaill stiagh Glaschu, yn ard-valley smoo ayns Nalbin, as Doon Edin, preeu-valley as ynnyd politickagh ny h-Albey."
"She çhengey Romanagh ee Ligoorish (Ligoorish: Ligure, Liguru ; Iddaalish: Ligure), as t'ee ry-chlashtyn 'syn Iddaal, 'sy Rank as ayns Monaco. Ta mysh 2 villioon loayreyder eck, as ad daa-hengagh son y chooid smoo."
"Ta'n fockle eaghtyr ny chur sheese er mooad ta fockley mooadys daa-howshanagh er rheynn vaghtal jeh baare, eaghtyr ny crackan, ta caglit liorish cruill ghooint. Ta'n enmys ny chur sheese er slane eaghtyr baare, eaghtyr ny crackan anchoodit jeh stooalt tree-howshanagh, lheid as sym eaghtyryn jeh çheughyn anchoodit polyheedrane."
"Ta cabbag Pherick goll er pollnaghey ec y gheay. T'ee cur magh wheesh as 20,000 rassyn feer veg ayns cummey ooh, er speekyn ardey erskyn ny blaaghyn."
"She ennym neuvaghtal eh lheeahid glooie, ta çheet er protista ta geddyn sliught liorish sporragyn. Hoshiaght, v'ad currit mastey ny fungyssyn, agh cha nel ad goit rish 'sy reeriaght shen jiu. Ta'n ennym çheet er earish 'sy chorys bea tra ta kuse jeu ry-akin myr glooie; shen Mycsomycota son y chooid smoo."
"ayns dhossanyn cuishlagh ta gaase ayns lossreeyn nagh vel fuyghagh; ayns lossreeyn fuyghagh, t'ad ry-akin foast ayns ayrnyn oc nagh vel fuyghagh."
"Ayns ny Mean Eashyn haink ny Normanee dys Nerin as fo-yerrey haink jerrey lesh y lhing Normanagh as toshiaght lesh y chioneys Sostynagh ayns ny 1500yn. Ayns ny 1600yn, va corys dy chioneys Sostynagh Protestoonagh er ny chummey dys neuvondeish dy chur er y vooar chooid Chatoleagh Raueagh as Phrotestoonagh yiooldagh, as v'eh sheeynt car ny 1700yn. Ayns 1801, haink er Nerin dy ve ny cooid jeh'n Reeriaght Unnaneysit. Rere caggey er son seyrsnys 'sy 20-oo eash leah haink er y çheer dy ve rheynnit ayns daa ayrn - Steat Seyr Nerin as Nerin Hwoaie. Haink er Steat Seyr Nerin dy ve ny smoo seyr harrish ny jeihaghtyn agh hannee Nerin Hwoaie lesh y Reeriaght Unnaneysit. Haghyr boirey theayagh ayns veih ny 1960yn jeianagh derrey ny 1990yn. Huitt y mooadys dy voiraghyn lurg conaant politickagh ayns 1998. Ayns 1973, hie'n daa ayrn jeh'n ellan stiagh 'sy Voodeeys Tarmaynagh Oarpagh (yn Unnaneys Oarpagh jiu). Haghyr bishaghey tarmaynagh neusampleyrit ayns Pobblaght Nerin veih ny 1990yn meanagh derrey'n gheyre-ghaue argidoil Yernagh ayns 2008-2010."
"Ta cummeyderyn kiaull chlassicagh ennoil ass y Reeriaght Unnaneysit as ny çheeraghyn v'ayn roish goaill stiagh William Byrd, Henry Purcell, y Reejerey Edward Elgar, Gustav Holst, y Reejerey Arthur Sullivan (kiaulleyder ard-ghooagh er son yn obbyr echey lesh y screeuder levreag, y Reejerey W. S. Gilbert) Ralph Vaughan Williams, as Benjamin Britten, kioneraadagh y chiaulldramey Goaldagh noa-emshiragh."
"Va Jishag y Nollick ny hoylley jeh spyrryd y ghennallys car y Nollick, agh cha row eh ny ymmyrkagh jeh giootyn as cha row kiangley er lheh echey rish paitçhyn. Ren soyllaghyn roie-noa-emshyragh jeh ymmyrkagh giootyn veih shennaghys yn agglish, ta shen dy ghra Noo Niglus, as beeal-arrish mestey rish eie Jishag Nollick ny h-Ellanyn Goaldagh son dy chroo Noo Niglus. Cosoylaght rish Noo Niglus, ta Jishag y Nollick er ny choontey myr y cheddin rish y çhenn-chredjue ayns Woden."
"Ta'n Abbey Theatre (""Theater ny Mannishter""), va bunnit ayns 1904 ayns Divlyn, ny heater ashoonagh as ta'n Taibhdhearc, va bunnit ayns 1928 ayns Galliu, ny heater Yernish ashoonagh. Ta screeuderyn cloie lheid as Seán O'Casey, Brian Friel, Sebastian Barry, Conor McPherson as Billy Roche er enney er feie ny Cruinney."
"Ta brattagh ny Polynn, ny brattagh y Pholynn, jeant ass daa rimmeig chochruinnagh chorrym er lheead. Ta'n fer er baare bane er daah, as y fer er bun jiarg er daah. Ta cur sheese ayns bunraght y Pholynn er y daa ghaah myr daaghyn oikoil y çheer. Ta lhieggan elley jeh'n vrattagh marish armys yn çheer freillt dy leighoil son ymmyd oikoil ass y çheer as er ny faarkaghyn. Ta brattagh cosoylagh gollageagh ymmydit myr mergey faarkee yn Pholynn."
"Ren TV Breizh eiyrtys kiedoonys scaalheanee analog y gheddyn agh va'n eiyrtys jiooldit liorish y CSA (Conseil supérieur de l'audiovisuel - Ard-choonseil Chleaysh-fakinagh). Ayns 2004, ren y bollagh eiyrtys kiedoonys y gheddyn er Télévision Numérique Terrestre agh va'n bollagh jiooldit da'n nah cheayrt."
"Gollrish y Pholynnish, ta 5% jeh focklyn y Chashoobish çheet magh ass y Ghermaanish Injil, lheid as kùńszt (ellyn), as ta fir elley çheet magh ass yn Ard-Ghermaanish. Myrane lesh shen, ta'n Chashoobish goaill stiagh eeasaghtyn veih ny çhengaghyn Baltagh, veih'n Rooshish as veih'n Pholynnish."
"Car eash cho-unnaneyssey ny h-Iddaal 'sy nuyoo eash jeig, va paart ec San Marino myr kemmyrk er son ram persoonyn as ad tranlaasit er oyr y phohlldal oc er son co-unnaneyssey ny h-Iddaal. Myr eiyrtys jeh'n phohlldal shen, ghow Giuseppe Garibaldi lesh yeearree ny San Marinee, as hannee y steat magh ass y steat Iddaalagh noa."
"She steat as ellan Austrailagh ee yn Tasmaan (Baarle: Tasmania). T'ee ny soie 240 km çheu yiass veih mooarheer yn Austrail as t'ee scarrit voee liorish Keyllys Bass. Ta'n steat goaill stiagh yn ellan hene - y 26oo ellan smoo er y theihll - as ny h-ellanyn mygeayrt-y-mooee. Ta ny smoo na 500,000 deiney cummal 'sy steat, as ta begnagh lieh-chooid jeh'n phobbyl cummal ayns rheynn mooar Hobart. Ta'n Tasmaan 68,401 kilomeaderyn kerrinagh er eaghtyr as ta'n ard-ellan coodaghey 62,409 kilomeaderyn kerrinagh."
"Haink Slattys Aaghreim Ellan Vannin 1765 lurg co-unnaneys Nalbin as Sostyn ayns 1707 as skeaylley ard-whaiyl ny h-Albey. Ayns 1800 cho-unnanee Bretyn Vooar as Nerin, lesh skeaylley ard-whaiyl ny h-Erin myrgeddin."
"Y chied lioar chaslys-skeealyn slane jeant ayns ny Steaytyn Unnaneysit, she The Yellow Kid in McFadden's Flats ve ayns 1897, as eshyn jannoo y chied ymmyd jeh’n fockle comic book (“lioar caslys-skeealyn”). Agh cha daink caslys-earishlioaryn dy ve nyn cummey ym-fysseraght derrey ny 1930yn, lesh Famous Funnies: A Carnival of Comics,. Er lesh screeudeyryn shennaghys, shen y chied feer chaslys-earishlioar Americaanagh; myr sampleyr, ta Goulart gra dy row eh ""clagh chorneilagh da nane jeh ny banglaneyn smoo vondeishagh ayns çhymskylagh soilshaghey magh earishlioaryn""."
"She fo-chrouw varroo jeh ny çhengaghyn Ind-Oarpagh v'ayn ayns ny çhengaghyn Tocharagh. Va ny çhengaghyn Tocharagh loayrit ec boodeeyssyn beggey va cummal ec taauenee er y çheu hwoaie jeh Awintragh Tarim (cooid jeh'n ard noa-emshyragh Xinjiang 'sy Çheen). Ta ny çhengaghyn shen goll er rheynn magh ayns tree sorçh — y Tocharish A (Agnish ny Turfanish), y Tocharish B (Kuchish) as y Tocharish C (Krorainish)."
"Ghow spoyrtyn mooarey, goaill stiagh soccer, ruggyr, criggad, tennys as golf, toshiaght 'sy Reeriaght Unnaneysit. Rere co-earroo ny bleeaney 2006, she soccer y spoyrt smoo ennoil 'sy Reeriaght Unnaneysit."
"'Sy Ghaelg hene, ta'n lettyr çheet magh ass yn abbyrlhit Baarleagh liorish obbyr John Phillips, Aspick Sodor as Vannin, as e lheid cairscreeu y yannoo son y Ghaelg ayns ny 1700yn."
"She coontae jesh-chliaghtagh Sostyn Heear Hwoaie eh Cheshire. T'eh çhemmit liorish Derbyshire da'n çhiar, Staffordshire as Shropshire da'n jiass, Wrecsam as Sir y Fflint da'n çheear, as Merseyside as Manchuin Vooar da'n twoaie. She yn Çhaayr y preeu-valley tradishoonagh."
"Aayannoo kuse dy characteyryn ennoil, goaill stiagh Batman ny s’dorree (as ny sniessey da eie bunneydagh ny 1930yn), caghlaaghyn da Superman (goaill stiagh Kryptonite skellal roish), as tammylt gyn pooaryn da Wonder Woman."
"Va laue mooar ec paart y Lhiass-chiannoort 'syn eab, ga dy row Y Kiare as Feed shassoo noi, as shen ny smoo ny rieau lurg da çheet dy ve reiht ec y theay ayns 1867."
"Jiu, ta staydys oikoil ec y çhengey, ga nagh vel ee coontit myr çhengey oikoil yn ellan, as t’ee goll er n’ynsaghey ayns bunscoillyn, meanscoillyn, as ollooscoillyn ennagh, as t’ee goll er ymmyd ec y reiltys as myr enmyssyn ec shiartanse dy lughtyn-reill ayns Mannin, lheid as Lught-Reill Lectraghys Manninagh as Undinys Eiraght Vannin."
"She unnid reirey thallooinagh as gurneilys ynnydagh (powiat) ayns Queiggey Kujawy-Pomorze, twoaie yn Pholynn, eh Coontae Tuchola (Polynnish: Powiat tucholski). Va'n coontae currit er bun er 1 Jerrey Geuree 1999 rere lhiassaghey gurneilys ynnydagh ny Polynn 'sy vlein 1998. She Tuchola y toiag reirey as y balley smoo ayn as eh ny lhie 55 km (34 mi) çheu hwoaie veih Bydgoszcz as 81 km (50 mi) çheu heear hwoaie veih Toruń."
"Ayns ny bleeantyn jeianagh, ta kiaull hradishoonagh as daunse Yernagh çheet dy ve ennoil reesht, trooid y phenomenon Riverdance er lheh, cloie theateragh jeh daunse tradishoonagh Yernagh. Ayns ny bleeantyn meanagh jeh'n 20-oo eash, tra va Nerin jeianaghey, huitt y chiaull hradishoonagh ass foayr, ayns ardjyn baljagh er lheh. Car ny 1960yn, as tayrn stiagh ennal veih gleashaght chiaullee çheerey Americaanagh, haghyr aavioghey ayns anaase ayns kiaull hradishoonagh Yernagh, as va'n aavioghey shen stiurit liorish possanyn lheid as The Dubliners, The Chieftains, Emmet Spiceland, The Wolfe Tones, ny Clancy Brothers, Sweeney's Men as fir er lheh lheid as Seán Ó Riada as Christy Moore. Hug possanyn as kiaulleyderyn, goaill stiagh Horslips, Van Morrison, as Thin Lizzy meeryn dy chiaull hradishoonagh stiagh 'sy chiaull chraaee noa-emshiragh as, car ny 1970yn as ny 1980yn, haink er yn anchaslys eddyr kiaulleyderyn tradishoonagh as kiaulleyderyn craaee dy ve millit, as cooid vooar dy 'leih goll harrish ny linnaghyn ayns aghtyn cloie. Ta'n cleayney shoh ry-akin ayns obbyr jeianagh jeh ellyneyryn lheid as Enya, The Saw Doctors, The Corrs, Sinéad O'Connor, Clannad, The Cranberries, Black 47 as The Pogues mastey possanyn elley. Car ny 1990yn, haink fo-horçh dy chiaull veainagh çheerey magh ayns Nerin as ee mestey kiaull veainagh hrome lesh kiaull Yernagh as Celtiagh. V'ad ny possanyn toshee jeh'n fo-horçh shen na Cruachan, Primordial, as Waylander. Ta possanyn kiaullee noa-emshiragh ennagh goaill ny s'gerrey da feaym ""tradishoonagh"", goaill stiagh Altan, Téada, Danú, Dervish, Lúnasa, as Solas. Ta fir elley goaill stiagh ymmodee dy chultooryn myr co-haaghey dy horçhyn, lheid as yn Afro Celt Sound System as Kíla. Ta'n chooish ry-akin mastey biallyssyn Yernagh gys yn Eurovision Song Contest, co-hirrey kiaullee ooilley-Oarpagh ta cosnit shiaght keayrtyn ec Nerin, ny ny smoo na un çheer elley."
"Ta Krystian Mitchell Victor Pearce ny vluckaneyr sockyr Sostynagh. T'eh cloie mastey ny fendeilee lesh y chlub sockyr Birmingham City F.C.. Rug eh ayns Birmingham, Sostyn 'sy vlein 1990."
"Ta shiaght slystyn echey: Ashfield, Bassetlaw, Broxtowe, Gedling, Mansfield, Newark as Sherwood as Rushcliffe. Va Nottingham City nyn mast'oc eddyr 1974 as 1998, agh t'eh ny lught-reill unnaneagh nish er son reirey, ga dy vel eh fo y choontae jesh-chliaghtagh foast."
"Ayns ny 1990yn hie yn ghleashaght er troa noa, as ynsagh trooid y Ghaelg ayns aignaghyn ec ny paraantyn. Va'n Chied Chesmayd, possan cloie va currit er bun liorish paraantyn son dy chiarail çhymmyltaght raad dy row yn Ghaelg goll er loayrt mastey ny paitçhyn, currit er bun. Son dy chur co-oardraghey 'syn ynnyd ynsee, ren y reiltys cur y chied Manx Language Officer, ny Oaseir Gailckagh, er bun, oik noa fo currym y Rheynn Ynsee, as by eh Brian Stowell y chied oikagh. 'Sy vlein cheddin va'n Ghaelg currit stiagh ayns ny scoillyn da'n chied cheayrt, ga nagh row egin ayn, as 'sy vlein 1997 va'n Teisht Chadjin Ghaelgagh currit ayns ynnyd y GCE O Level (cochorrym rish y GCSE). As, ec jerrey yn villey-bleeaney, ayns 1998 va Phil Gawne, fer mooar ayns skeeal y Ghaelg, pointit myr y Greinneyder, oik noa fo currym Undinys Eiraght Vannin as Eiraght Ashoonagh Vannin."
"Cha nel staydraa oikoil ayn mychione earroo ny Gaelgeyryn ayns Mannin roish y choontey-pobble 'sy vlein 1871. Rere y choontey-pobble shen va 190 Galegeyryn un-hengagh, as 12,340 Gaelgeyryn daa-hengagh ass 54,042 cummaltee yn ellan, t'eh shen 22.8% jeh pobble yn ellan. Agh rere coontey-pobble 'sy vlein 1901 cha row agh 59 Gaelgeyryn un-hengagh as 4,598 Gaelgeyryn daa-hengagh, ny 8.5% jeh pobble yn ellan; 'sy vlein 1911 cha row yn Ghaelg agh ec 4.6% jeh pobble yn ellan. 'Sy vlein 1951 cha row agh 355 Gaelgeyryn ayn, as 'sy vlein 1974 hooar y Gaelgeyr jerrinagh Ned Maddrell baase."
"Ta roortaghys Yernagh er ny lhiassaghey ayns ny traaghyn jeianagh, as daa voyn ard-ghooagh er nyn gosney ec Sonia O'Sullivan ayns ratçhyn 5,000 meteryn; boyn airhey ec Feniaghtyssyn y Theihll 'sy vlein 1995 as boyn argid ec Cloiaghyn Olympagh sy vlein 2000 ayns Sydney. Chossyn Gillian O'Sullivan boyn argid 'sy ratçh shooill 20k ec Feniaghtyssyn y Theihll ayns 2003, as chossyn cleeader ratçhal Derval O'Rourke boyn airhey ayns Feniaghtyssyn Çheusthie y Theihll 'sy vlein 2006 ayns Moscow. Chossyn Olive Loughnane boyn argid ayns ratçhal shooil 20k ayns Feniaghtyssyn Roortaghys y Theihll ayns Berleen ayns 2009."
"Ren yn çheer prowal dy feddyn yn raad coair stooaltys: ayns 1867, va conaant cowrit rish yn Austeyr as yn Ungaar (daa thallooyn dy yn Habsburg), as va'n Reeoil Austeyragh-Ungaaragh crooit. Va'n soiaghey noa cooilleentagh: va aase tarmaynagh ard troggit rish y conaant."
"Er lesh yn eie cadjin, s'neuyantagh eh corockle stad farangagh. Tra t'ad goll er cur roish ny keayrtn, t'ad screeut myr ""Q mooar"" beg, [Q], dy mennick."
"Ta'n A5 ny phreeu-raad ayns Mannin ta kiangley Doolish er y çheu hiar jeh'n ellan lesh Purt Çhiarn er y çheu yiass. Ta'n raad goll trooid Stondane, Balley Sallagh as Balley Chashtal."
"Haink I Kyrillagh reesht jeh'n lettyr Greagagh Eta, agh t'eh çheet er y vreeockle /i/. Haink En Kyrillagh jeh'n lettyr Greagagh Nu, as t'eh çheet er y chorockle /n/. T'eh ry-akin heose son cosoylaghey, er y fa dy vel eh gollrish hibbin. Haink Eta Coptagh jeh eta Greagagh, agh t'eh çheet er /i/ ny /j/. Cha nel fer erbee jeu çheet er /h/."
"Ta ny Clickburg Webcomic Awards (ny ""Clickies"") er ny chur magh neayr's 2005 ec feish caslys-skeealyn Stripdagen Haarlem. T'ad son screeudeyr gobbraghey ayns ny çheeraghyn Benelux, er-lhimmey jeh un aundyr eddyr-ashoonagh"
"Va'n chaayr bunnit er tree cruink laue-jeant. By phurt hraghtee ayns ny Mean Eashyn v'aynjee, as v'ee kianglt liorish y Cheayn Twoaie lesh y vean-vooir. Ansherbee, va'n kiangley shoh caillt tra dy row ee lhiasit. Hooar Boalsert staydys caayragh 'sy vlein 1455 er y fa dy row ee ny balley traghtee. Va'n chaayr ny h-oltey jeh'n Chomeeys Hanseatagh, myrgeddin."
"She ard-chione-stashoon Raad Yiarn Vannin eh Stashoon traenagh Ghoolish (Baarle: Douglas Railway Station). T'eh ny hoie ec jerrey yn cheiy Hwoaie lesh y thalloo, faggys da shenn valley Ghoolish, preeu-valley Vannin. Ayns ny laghyn t'ayn jiu, she kione-stashoon jeh'n raad yiarn veih Purt Çhiarn gys Doolish, agh ayns ny laghyn ceaut va shirveishyn traenagh gimmeeaght gys Purt ny h-Inshey ayns sheear yn Ellan as gys Rhumsaa 'sy twoaie."
Ta corockle cooyl-eeacklagh goll er fockley magh liorish y çhengey faggys da ny bentyn da'n dreeym cooyl-eeacklagh. Shoh cooyl-eeacklee yn Abbyrlhit Sheeanagh Eddyr-ashoonagh:
"Hooar mychione un villioon Yernee baase 'sy Ghortey Mooar car ny 1840yn as daag ny smoo na un villioon deiney elley. Rish jerrey ny jeihaght, va lieh-chooid jeh sthie-arraghey gys ny Steatyn Unnaneysit çheet ass Nerin. Haink er yn arraghey magh dy ve ny chooid ghowin jeh'n aigney as ren y sleih-earroo tuittym gys mean y 20-oo eash. Jeeragh roish y ghortey, va'n coontey-pobble recortyssey 8.2 millioon dy 'leih 'syn ellan. Agh cha nel earroo yn phobble er roshtyn gys ny h-earrooyn shen veih'n traa shen. Huitt earroo yn phobble gys ny 1961 as ayns 2006 ren y coontae jerrinagh (Coontae Lheeahtrim) y chied irree ayns sleih-earroo veih'n vlein 1841."
"Er 1 Boaldyn, 1169, haink turrys-contoyrtys dy reejereeyn Bretnagh-Normanagh er y çheer ec Cuan an Bhainbh ayns Coontae Logh Garman lesh sheshaght chaggee va jeant seose jeh mygeayrt shey keead dy hidooryn. Va'n turrys stiurit liorish Richard de Clare, as eh enmyssit Strongbow (""bow troshtagh"") rere y lajerid echey myr sideyr. Va'n ruegys shen, va taghyrt ec tra cheddin jeh bishaghey Normanagh noa, jeant ec cuirrey Diarmait Mac Murchada, ree Lion."
"She glassrey ass cree gish ny ass buinney biljyn palm er lheh eh cabbash phalm. T'asdyn goaill stiagh Cocos nucifera, Euterpe edulis, Euterpe oleracea, Sabal as Bactris gasipaes. Dy cadjin, ta goaill magh cabbash phalm marroo biljyn palm feie un-ghassagh, agh ta dooieyn elley yl-ghassagh ny nyn lossreeyn cloanagh."
"She block creoi kereagh as bite jingit ayn dy chur magh sollys eh cainle (kainle ny keartyn). Jiu ta cainleyn jeant ass parafeen er y chooid smoo, agh ta fir elley ry-gheddyn as ad jeant ass kere hellanagh, soy, kereyn lussagh, as geirr. Ta cainleyn gloagh jeant ass ooill veainagh as polymeyr mestit."
"Yn abbyrlhit Romanagh (ny keayrtyn, yn abbyrlhit Ladjynagh), she abbyrlhit t’ayn. V’eh jeant ass yn abbyrlhit Greagagh son dy screeu Ladjyn, liorish ny Romanee. She'n abbyrlhit Etruscagh v'ayn 'sy toshiaght, agh ren eh caghlaa dys y chummey jeianagh as cheau magh ad kuse dy lettyryn jeh. Beggan er veggan, ghow sleih toshiaght jannoo ymmyd jeh son dy screeu çhengaghyn Romanagh (sluight Ladjyn), Celtiagh, Germaanagh, Baltagh as Slavagh. Fy yerrey, haink dagh ooilley çhengey Oarpagh dy ve screeuit liorish, bunnys, liorish ymmodee lettyryn noa er nyn groo son ny çhengaghyn er lheh."
"Va jalloo-ocklyn yn aght dy screeu ayns shenn Eajipt. V'ad jeeaghyn gollrish jallooyn as t'ad feer doillee son shenndaaleeyn as sleih elley dy hoiggal, er yn oyr dy vel ren ny Eajiptaghyn screeu ad voish yn cheu yesh my hoshtal, ny as e vaylart dy cruinn as."
"'Sy vean-eash lheah, screeu screeudeyryn Bretnagh y Mabinogi. 'Syn eash noa-emshiragh, hug ny bardyn R. S. Thomas as Dylan Thomas cultoor Vretin gys y lught eaishtagh eddyr-ashoonagh."
"Ta Baile Mhic Gormáin (Baarle: Gormanston) ny valley beg as ayns Coontae ny Mee, Nerin. Ta'n balley beg ny hoie er gerrey da'n joarey rish Coontae Ghivlyn ayns shiar y choontae."
"Ta krypton (ASE: [ˈkrɪpt̪ɑn̪]; veih'n Ghreagish: κρυπτός, kryptos ""y fer follit"") ny vunstoo kemmigagh lesh y chowrey kemmigagh Kr as yn earroo breneenagh 36. T'eh ny oltey jeh Possan 18 as Çhymcheayrt 4. Ta krypton ny ghas taaue gyn daah, gyn blass, gyn soar as t'eh ry-gheddyn 'syn aeraght ayns mooadyn beggey. T'eh ymmydit lesh gasyn goan elley ayns stroo-hoilshaghey."
"Rish ny 1920yn, va'n BBC, kied ghreasane creeley eddyr-ashoonagh y theihll, currit er bun. Ren yn RU caggey rish y Ghermaan Natseeagh myr nane jeh cummaghtyn Cochaarjagh y Nah Chaggey Dowanagh as hug eh cooney da'n theihll heear-chaggeeagh. By chyndagh rish y Nah Chaggey Dowanagh va'n Reeriaght Unnaneysit jeeyllit rere argidys. Hug eeasaghtyn costallagh veih'n Chanadey as veih ny Steatyn Unnaneysit cooney da'n RU as eh geearree slaanaghey."
"Ta Yunnan (Sheenish aashagh: 云南; Sheenish hradishoonagh: 雲南; pinyin: Yúnnán) ny queiggey ayns jiass Gheynphobblaght ny Sheen, ta 394,000 km² er eaghtyr. She Kunming y preeu-valley."
"Attiches, Avelin, Bersée, Ennevelin, Fretin, La Neuville, Mérignies, Moncheaux, Mons-en-Pévèle, Ostricourt, Phalempin, Pont-à-Marcq, Thumeries, Tourmignies as Wahagnies"
"She roie-immeeaght jeh'n Affrick Yiass noa-emshyragh eh Unnaneys ny h-Affrick Yiass, ny Unnaneys yn Affrick Yiass. V'eh currit er bun er 31 Boaldyn 1910 tra ren ny kiare coloinaghtyn Goaldagh—Coloinaght ny Rheynn, Coloinaght Natal, Coloinaght Transvaal as Coloinaght Awin Oranje—co-unnaneyssey rish nyn geilley. Lurg y Chied Chaggey Dowanagh va reiltys er yn Affrick Heear Yiass Germaanagh bronnit er yn Affrick Yiass myr anney jeh Commeeys ny h-Ashoonyn as haink er dy ve coontit, er y chooid smoo, myr queiggey elley jeh'n Unnaneys."
"Ayns cosoylaght rish y lectraghys, ta'n moggyl rheynn dy ghas najooragh er bunneydys ooilley-ellanagh nish, lesh piob-linney ta kiangley Baile Mhic Ghormáin ayns Coontae ny Mee as Bealach Cláir, Coontae Aontrym. Ta'n chooid smoo jeh'n ghas ayns Nerin çhet stiagh trooid eddyr-chianglaghyn eddyr Twynholm ayns Nalbin as Baile an Lonfoirt, Coontae Aontrym as Loch Sionnaigh, Coontae Ghivlyn. Ta ymmyrkey leodagh çheet ass magher gas Chione Sailley magh veih coose Choontae Chorkee as cha nel Magher Gas an Choirib magh veih coose Choontae Vay Eo er ny foshley dys shoh. Ta'n magher ayns Coontae Vay Eo çheet ny whaiyl lesh condaigys ynnydagh mychione briwnys arganeagh dys y gas dy aaghlenney er çheer."
"Chur arraghey magh ass Nerin lesh sleih-earroo Hostyn, ny Steatyn Unnaneysit, ny Canadey as ny h-Austrail raad ta eebyrtys Yernagh mooar cummal jiu. Va ny cooseyn sheear as jiass jeeillit son y chooid smoo rere yn arraghey magh shen. Roish y Ghortey Mooar, va'n ghlooaght cheddin, begnagh, ayns queiggaghyn Connaghtey, Lion as Mooan as cha row Queiggey Ulley cha glooit as y tree queiggaghyn elley. Jiu, ta'n ghlooaght foddey ny s'trimmey ayns Ullee as Lioin, ayns Divlyn er lheh, na ayns y Vooan as Connaghtey."
"Va'n moggyl dy raaidyn yiarn ayns Nerin lhiassit ec ram colughtyn preevaadjagh car y 19-oo eash, as fir oc geddyn argid choonee reiltysagh 'sy 19-oo eash yeianagh. Rosh y moggyl y roshtynys smoo ayns 1920. V'eh coardit dy beagh towse lheanagh jeh 1,600mm (5 tr 3 oar) myr towse stundayrtit er yn ellan, ga dy row keeadyn dy chilometeryn dy raaidyn yiarn lesh towse keyl jeh 914mm (3 tr)."
"Ta cultoor Nerin jeant seose jeh meeryn cultoor y çhenn sthie-arraghee as cleaynaghyn (lheid as cultoor Gaelgagh) as, er y gherrid, Sostnaghey as Americaanaghey myrane lesh commeeys ayns cultoor ny h-Oarpey. Rere keeal lheeadagh, Ta Nerin coontit myr nane jeh ny hashoonyn Celtiagh 'syn Oarpey, gollrish Nalbin, Bretyn, y Chorn, Mannin as y Vritaan. Ta'n cochiangle shen dy cleaynaghyn cultooagh ry-akin ayns cummaghyn cam ta enmyssit fee Yernagh ny Cruint Cheltiagh. T'ad ry-akin ayns ornaidys ny h-obbraghyn crauee as neuvonnagh mean-eashagh. Ta'n aght shen foast ennoil jiu ayns cliejeeneydys as ellyn ghraafagh, myrane lesh yn aght er lheh jeh kiaull as daunse Yernagh tradishoonagh, as t'ad er ny ve cowreydagh da cultoor ""Celtiagh"" noa-emshiragh son y chooid smoo."
"T'ad geddyn ensymeyn ass cardoon dys jannoo caashey feill-haghnagh. Ta caashey tradishoonagh ny Portiugal jeant jeh'n vinjey shoh ynrican, myr sampleyr, Queijo de Nisa."
"Tra ren y Vretyn Vooar goaill stiagh y Teelynn Noa 'sy vlein 1840, haink urree dy ve ny cooid jeh Bretyn Yiass Noa er feie tammylt ghiare. Car y 19oo eash va ardjyn mooarey scarrit magh assjee son dy chur ny coloinyn Goaldagh y Tasmaan (va currit er bun myr coloin er lheh va enmyssit Thalloo Van Diemen 'sy vlein 1825), yn Austrail Yiass (1836), Victoria (1851), as Queensland (1859)."
Ta ny gassyn ooasle ayns possan 0 (ta shin gra possan VIII rish shen neesht) ta ry-gheddyn er y laue yesh jeh taabyl ny bunstooghyn. Ta ooiley ny gassyn ooasle feer neu-ymobbreeagh (ta'n fockle 'argon' çheet veih fockle Greagish as y cheeall 'litçheragh' echey) - ta ny gassyn ooasle jeant ass un vreneen ny lomarcan.
"Ta ronney shirveishyn yn RU bishaghey, ansherbee, as nish t'eh freggyrtagh son 73% LTS ny çheerey. Ta'n ronney shirveishyn jannoo kioneys er shirveishyn argidoil, ayns bancaght as urryssaght er lheh. Ta Lunnin ny ynnyd argidoil smoo er y theihll lesh Boorse Lunnin, Boorse Lunnin ry hoi Conaantyn ry-heet Argidoil as Reihyn Eddyr-ashoonagh (LIFFE), as y margey urryssagh Lloyd's of London bunnit ayns Ard-valley Lunnin. Ta Lunnin ny ynnyd scanshoil ry hoi dellal eddyr-ashoonagh as cochionneeaght as t'eh ny valley toshee er tree ""ynnydyn anney"" ry hoi y tarmaynys dowanagh (myrane lesh York Noa as Tokyo). Ta'n co-ghlooaghey banglaneyn bancyn joarree smoo er y theihll ayn. 'Sy yeihaght jerrinagh, ta ynnyd argidoil trughanagh gaase ayns ny Lhonglannyn, lesh HSBC as Barclays Bank aahoiaghey ny h-ard-offishyn ayns shen. Ta mooarane colughtyn eddyr-ashoonagh nagh vel bunnit 'syn RU son y chooid smoo, lheid as Citigroup, aahoiaghey ny kione-cherrooyn Oarpagh gys Lunnin. Ta nane jeh ny h-ynnydyn argidoil smoo ny h-Oarpey 'sy phreeu-valley Albinagh, Doon Edin as ta kione-cherroo yn Royal Bank of Scotland Group, nane jeh ny bancyn smoo 'sy dowan, soit ayn."
"Çheer sleityn beggey t'ayns Nerin Hwoaie as ee 14,160 kilometeryn kerrinagh (5,470 mi ker) er eaghtyr. Ta Logh Nay, as eh 388 kilometeryn kerrinagh, ny logh smoo ayns ny h-Ellanyn Goaldagh. She Slieau Dónairt (849 m) y slieau s'yrjey 'sy çheer."
"She yl-vleeantag t'ayn, as t'ee gaase wheesh as 75cm er yrdjid as 60cm er lheead. Ta duillagyn roauyr glass-ghorrym eck, as blaaghyn baney. Ta rass lomarcan gaase ayns fynneig chruinn."
"Ansherbee, ta studeyrys liorish faaishneyder yn ard-valley soilshaghey magh nagh vel earrooyn yn inymmyrkey shoh heose barrantoil as va mygeayrt 400,000 sthie-arree gleney 'sy vlein 2005. Ta coreir 'ir quaagh 'sy Reeriaght Unnaneysit beggan ny sloo na t'ayns çheeraghyn Oarpagh ennagh elley, ansherbee. Bee yn inymmyrkey daa cheayrt ny smoo harrish y daa yeihaght ry heet gys 9.1 millioonyn, er coontey veih 31 Jerrey Geuree ny bleeaney 2008."
"Veih'n 9-oo eash, ren straihyn dy ruegyssyn Loghlynagh craghey mannishteryn as baljyn Yernagh. Chur ny ruegyssyn shen lesh taghyrt cadjin dy chraghey as caggey va ry-gheddyn dy dowin ayns Nerin hannah."
"Ta lieh chooid eaghtyr y Reeriaght Unnaneysit jeant seose jeh Sostyn, as ee 130,410 kilometeryn kerrinagh (50,350 mi ker) er eaghtyr. Çheer injil t'aynjee son y chooid smoo agh ta çheer sleitagh ry gheddyn sheear hwoaie jeh linney Tees-Exe as goaill stiagh Sleityn Cumbria ayns Slyst ny Loghyn, Sleityn Pennine as cruink chlagh eayil ayns Slyst ny Binn, Exmoor as Dartmoor. She y Thaimish, y Severn as y Humber preeu-awinyn as inveryn Hostyn. She Scafell Pike (978 m er yrjid), as eh soit ayns Slyst ny Loghyn, y slieau s'yrjey. Ta ram baljyn as ard-valjyn mooarey ayns Sostyn as, rere Cryssyn Baljagh Mooarey, ta shey jeh ny 50 Cryssyn smoo yn Unnaneys Oarpagh soit aynjee."
"Jiu, t'ad ny jiastyn as ny h-organeyn cummit eukaryoteagh Saccharomyces cerevisiae as Schizosaccharomyces pombe smoo ynsaghit as toiggit ayn."
"Va brattagh Israel (Ewnish: דגל ישראל Degel Yisrael; Arabish: علم إسرائيل Alam Isra'īl) doltit er 28 Jerrey Fouyir 1948, queig mee lurg seyrsnys y çheer. T'eh soilshaghey magh Rollage Ghavy gorrym er cooylrey bane eddyr daa rimmeig ghorrym cho-chruinnagh. Cha nel meenaghey shickyr ec daah yn ghorrym faagail magh dy lhisagh eh ve dorraghey myr gorrym y speyr. Va'n cummey echey currit sheese er son y Ghleashaght Heionagh 'sy vlein 1891. Ta cummey yn Tallit Ashkenazagh, yn 'illeag phadjeragh Ewagh as daah bane marish rimmeigyn gorrymey urree."
"Ayns ny kiare feed as jeigyn anmagh, vooadee ny caslys-skeealyn eddyr-voggyl v'ayn dy tappee, as fir ennoil myr Sluggy Freelance, Roomies! (roie-hagher It's Walky), Piled Higher and Deeper, Newshounds, User Friendly, Penny Arcade as PvP. T'adsyn kuse dy ny fir smoo cummaghtagh t'ayn."
"Ren de Heer jiooldey yn eie dy vel eh ny stiureyder bane jannoo skeeal bun-dooghyssagh: ""Ta sleih gra, c'red ta fo ny stiureyder bane jannoo skeeal bun-dooghyssagh? T'ad ginsh y skeeal son y chooid smoo, as ta mee my haase daue shen y yannoo."""
"Ta'n taabyl shoh soilshaghey magh obbyr stronnaghys ayns ny çhengaghyn Celtiagh. Er y fa dy vel cairscreeuyn er lheh ec dagh fer jeu, ta enmyn cadjin currit oc son oardraghey. Ta shen jannoo ny s'assey eh ny çhengaghyn y chosoylaghey. Myr sampleyr, ta çh 'sy Ghaelg casley rish t keyl ayns ny çhengaghyn Gaelgagh elley."
"Hoshee yn Çhyndaa Çhynskylagh 'sy Reeriaght Unnaneysit lesh co-ghlooaghey toshee er çhynskylyn eddrymey lheid as troggal lhongyn, meaineyrys geayil, obbragh staillin, as çhynskyl ny feederaght. Chroo yn impiraght margey har mooir da troaryn Goaldagh, as eh lhiggey da'n RU jannoo kioneys er traght eddyr-ashoonagh 'sy 19oo eas. Ansherbee, lesh çhynskylaghey çheeraghyn elley, myrane lesh parail tarmaynagh ny yei daa chaggey dowanagh, hoshee yn Reeriaght Unnaneysit e vondeish chohirreydagh y choayl as haghyr parail ayns çhynskyl eddrym veggan as ny veggan, trooid y 20oo eash. Ta'n jantyssaght foast ny chooid trome-cheeallagh y tarmaynys, agh cha row eh coontit agh er son sheyoo y troar ashoonagh 'sy vlein 2003. Ta'n çhynskyl gleashtanagh Goaldagh ny vooar-chooid jeh'n ronney shoh, agh haghyr pareil ayn lesh cohuittym yn MG Rover Group, ansherbee, as ec y traa t'ayn ta'n chooid smoo jeh'n çhynskyl fo shellooderaght colughtyn joarree. She BAE Systems, y colught Oarpagh EADS, shellooder Airbus, ny colughtyn smoo ayns obbragh etlanyn theayagh as coadee. Ta ronney mooar margee jeshaghtyn etlanys y theihill ec Rolls-Royce. Ta'n çhynskyl kemmigagh as potacareeagh lajer 'syn RU, lesh y nah as y sheyoo colught potacareeagh er y theihll, GlaxoSmithKline as AstraZeneca."
She steat ayns ny Steatyn Unnaneysit eh New Mexico (ny Meksico Noa ny Noa-Veksico). She Santa Fe yn preeu-valley as she Albuquerque y balley smoo 'sy steat.
"Ta ny recortyssyn screeuee s'leah er Nerin çheet ass çheer-oaylleeyn classicagh Greagagh-Raueagh. Ta Ptolemy ayns yn Almagest echey çheet er Nerin myr Mikra Brettania (Y Vretyn Veg), ayns cosoylaght rish yn ellan smoo, va enmyssit Megale Brettania echey (Y Vretyn Vooar). Ayns yn obbyr ny s'anmey echey, Geographia, ta Ptolemy çheet er Nerin myr Iwernia as er y Vretyn Vooar myr Albion. Va ny h-enmyn ""noa"" shen goit ass enmyn dooghyssagh er ny h-ellanyn ec y tra shen. Va ny shenn-enmyn, ayns neu-chosoylaght, crooit roish cur fys dy jeeragh rish sleih ynnydagh. Ren ny Rauee ny s'anmey çheet er Nerin lesh yn ennym shen chammah agh ayns y chummey Ladjynaghey, Hibernia, ny Scotia. Ta Ptolemy recortyssey shey cleinyn jeig va cummal ayns dagh ayrn dy Nerin 'sy vlein 100 BNJ. Cha nel eh baghtal cre'n torçh dy chiangley v'ayn eddyr yn Impiraght Raueagh as ny cleinyn ayns Nerin henndeeagh. Ta screeuyn moyllee er çheu mooie er mayrn çheet ass screeuyn Raueagh, er wheesh dy vel coontyssyn dooghyssagh çheet ass feeleeaght as feayn-skeealleydaght Yernagh. Agh, ta mooarane dy chooinaghyn Raueagh er ny gheddyn ayns Nerin, myr sampleyr ayns Sí an Bhrú."
"Eddyr yn obbyr shen ayns ny 1920yn as ny 1970yn cha daghyr monney ayns aavioghey yn çhengey. Va ny kied recortyssyn rheaymyssagh jeant jeh'n çhengey 'sy vlein 1933 liorish yn Olloo Carl J. S. Marstrander veih'n Rheynn Cheltiagh ayns Ollooscoill Oslo, Ren Coimisiún Béaloideasa Éireann (""Commishoon Beeal-Arrish Nerin"") (1948) as y Manx Museum Folklife Survey (1949-51) jannoo straih jeh recortyssyn jeh ny Gaelgeyryn jerrinagh. 'Sy vlein 1952 ren Douglas C. Fargher (1926 - 1987) guee er sleih Vannin 'sy phabyr-naight Mona's Herald raad screeu eh:"
"T'ad ny preeu-stashoonyn ta rollaghit er y yesh; ta ny traenyn stappal ayns ec dagh stashoon agh Stondane, Roonysvaie, Balley Beg as Colby Level. Cha nel ny traenyn stappal ayn agh er yeearree. Va stashoon geearree ynrican ec Ballecostain eddyr Port Soderick as Stondane agh nish t'eh doont. Rish ny bleeantyn shoh chaie va droghad noa troggalit 'sy vlein 2001 ec Meary Veg myr chooid jeh corys sornaigys yl-ellanagh. Ayns ny 1980yn er çheet magh ass Doolish va ny traenyn stappal ec pairk beg cretooryn feie ec stashoon lesh yn ennym Logh yn Edd agh ta'n stashoon shen doont nish."
"S'foddee yn 20-oo eash dy vrishey sheese ayns daa rheynn 'sy ghleashaght aavioghey. Ren y chied rheynn 'sy ghleashaght shen sheeyney veih bunneeaght y Çheshaght Ghailckagh ayns 1899 gys ny 1920yn tra ren Mona Douglas cur Aeglagh Vannin er bun as tra va Caarjyn Vannin currit er bun. Ren y nah rheynn sheeyney veih ny 1970yn gys y laa t'ayn nish, lesh staydys oikoil ec y Ghaelg, bunscoillyn Gaelgagh, as nyn lheid. Va'n chied rheynn kianglt rish freayltys y Ghaelg myr çhengey ashoonagh as bio yn Ellan as, dy kinjagh, va Gaelgeyryn dooghyssagh ayn ayns ny bleeantyn shen rere ny coontaghyn-pobble. Ansherbee, va'n nah rheynn 'sy ghleashaght aavioghey kianglt rish pohlldal y Ghaelg as yn aalaanaghey eck."
"Cha nel fys shickyr er date baaish y Nornish. Ta ny recortyssyn jerrinagh er ny Nornisheyryn s'jerree çheet magh ass yn 19oo eash. Dy kinjagh, va'n çhengey geddyn baase feeu as 'sy 18oo eash yeianagh. T'eh raait dy nee Fughlaigh as Unst buill s'jerree y Nornish, raad dy row deiney foast ry-gheddyn as abbyrtyn aaloayrtagh 'sy Nornish ry-chlashtyn ec deiney as ad gaaloayrt meeryn ass arraneyn çheerey as daaneyn cho yeianagh as 1893. T'eh raait dy nee Walter Sutherland, hooar baase 'sy vlein 1850, ass Skaw ayns Unst y Nornisheyr s'jerree. Er y laue elley, ren ram focklyn y Nornish tannaghtyn er mayrn gys y laa t'ayn jiu ayns buill-enmyn as ayns çhiarrymyn bentyn rish y ghlasseraght, rish beiyn, rish yn emshir, as rish yn eeasteyraght."
"Ta corys leeg sockyr Hostyn goaill stiagh keeadyn dy leegyn eddyr-chianglt as ad jeant seose jeh thousaneyn dy rheynnyn. Ta Preeu-rheynn Hostyn (Premiership) ec baare y leeg ny leeg smoo ard-ghooagh er feie ny cruinney as t'eh feer ennoil 'syn Aishey. Sheese, ta'n Leeg Sockyr (The Football League) jeant seose jeh tree rheynnyn as ta rheynn ashoonagh ec y Football Conference lesh daa leeg ardjynagh artagh. Ny yei shen ta'n structoor ny smoo ardjynagh. Ta clubyn mooarey ennoil lheid as Liverpool, Manchester United, Chelsea, as Arsenal. Va clubyn Sostynagh feer ladoosagh ayns Cohirraghyn Oarpagh lheid as cosneyderyn y Chappan Oarpagh/Leeg Fenee UEFA: Liverpool (queig keayrtyn), Manchester United (tree keayrtyn), Nottingham Forest (daa cheayrt) as Aston Villa. Ta'n Cappan Oarpagh cosnit ec ny smoo clubyn Sostynagh na ec clubyn ass çheeraghyn elley (kiare fwirranyn cosoylagh rish tree ass yn Iddaal, y Ghermaan, as y Çheer Injil). Erskyn ooilley, ta Sostyn 'sy nah rhenk ayns rolley cosneyderyn cappanyn Oarpagh lesh 35 cohirraghyn cosnit oc (ta 36 ec clubyn ny h-Iddaal). Ta cohirrey yn Chappan Oarpagh çheet magh myr eiyrtys speeideilys club Sostynagh elley, Wolverhampton Wanderers noi clubyn Oarpagh mooarey ayns ny 1950yn. She Staid Wembley, lesh soiagyn da 90,000 cronneyderyn, preeu staid spoyrtagh Hostyn."
"Ta eaddeeyn ny eaddagh çheet er ny nheeghyn ta deiney ceau dys y corp dy choodaghey, tro ta ry-akin ayns dagh fer dy heshaghtyn deiney noa-emshiragh. She foaynoo myr coadey veih'n emshir y phreeu-chooish d'eaddeeyn. Ta eaddeeyn cooney lesh sauçhys car obbraghyn gaueagh lheid as troagyraght as coagyraght, as ny h-eaddeeyn jannoo seose scarrey eddyr y chrackan as y çhymbyllaght. Ta eaddeeyn kiarail scarrey slayntagh as ad freill foddeeaght eddyr tomaineyn as y corp as cur cagliagh er ym-skeaylley ny bunniagyn."
"Rish traa liauyr, cha row monney fys ec çhengoayllee mychione y çhengey. Hug kuse jeu ish ‘sy phossan Chepang, ayns ny çhengaghyn Tibetagh-Burmagh, rere çhengaghyn elley ‘syn ard. V’ad credjal dy row y çhengey marroo as cha nod ad goaill ny smoo fys myekione (ta Ethnologue cur çhengey marroo urree)."
"Va'n raad yiarn Forsdal, y fer s'girrey er yn ellan, foslit 'sy vlein 1886. V'eh n'er smoo giare-heillagh myrgeddin. Va'n raad doont 'sy vlein 1940. Ec y toshiaght v'eh ny cholught seyr agh 'sy vlein 1905, v'eh covestit lesh Raad Yiarn Hwoaie Vannin gys Rhumsaa. Hannee ny raillaghyn ayns ynnyd derrey 1976, as va recortysyn ayn dy row traenyn er n'gholl sheose y raad derrey 1974. Cha row yn raad agh tree meeillaghyn er lhiurid agh v'eh er irree sheose 1:20 er feie yn raad. Va'n raad currit er bun er son y cohionnal meaineraght lesh shirveishyn troailtee joarit (cha row agh un varroose kionnit ec y shirveish as t'eh foast gobbyr er raad yiarn y jiass, myr F.39). Ta'n stashoon ayns Forsdal foast er ynnyd agh t'eh ayns shellooderaght preevaadjagh, agh lesh arraghey daa ghroghad ayns ny 1970yn, cha bee yn raad aa-oslit 'sy traa ta ry-heet."
"She punt Sostynagh, cowrit liorish y chowrey £ argid oikoil yn RU. She Banc Hostyn y banc meanagh as t'eh freggyrtagh er son cur magh yn argid. Ta bancyn ayns Nalbin as Nerin Hwoaie freayll kiart noteyn hene y chur magh, as ad smaghtit fo freaylley mie dy liooar noteyn Vanc Hostyn ayns tashtaghyn. Ec launshey yn euro v'eh reiht ec yn RU çheet lesh yn argid shen, as er yn Ard-vinishter Goaldagh, Tony Brown, ta olteynys y phossan argidoil reillt magh lesh ny bleeantyn ry heet. Dooyrt eh dy row eh ny vriwnys kiart da'n Vretyn Vooar as yn Oarpey. Ren reiltys Tony Blair gioal refrane y ghoaill er olteynys y phossan argidoil my vel ""queig prowalyn tarmaynagh"" er n'gheddyn. Ayns 2005, va 55% sleih-earroo yn RU noi'n argid, as va 30% son yn argid."
"She ard as ellan jeh chooid ny h-Iddaal ee yn Tardeen (Iddaalish: Sardegna, Sardeenish: Sardigna ny Sardinnya). She Cagliari preeu-valley ny Sardeen."
"Ta Bremen ny hoie mysh 60 km çheu yiass veih inver y Wesen er Mooir Hostyn. Ta'n chaayr Bremerhaven soit er yn inver, as ta'n daa chaayr shen janno seose y steat fo'n ennym cheddin, Bremen (Freie Hansestadt Bremen, ""Caayr Heyr Hanseatagh Bremen"")."
"Ta'n Elveeish çhemmit liorish y Ghermaan da'n twoaie, yn Austeyr as Liechtenstein da'n shiar, yn Iddaal da'n jiass, as y Rank da'n sheear. Is çheer yl-hengagh t'aynjee as ta kiare çhengaghyn ashoonagh ayn: Germaanish, Frangish, Iddaalish as Romansh."
"Ta cummaghtyn lheeadagh er dagh nhee nagh vel 'freaylt' ec Parlamaid yn RU ec Reiltys as Parlamaid ny h-Albey. Ta ny cumaghtyn shen goaill stiagh nheeghyn lheid as edjaghys, currym slaynt, leigh as gurneilys ynnydagh. Lurg barriaght partee ashoonagh ny h-Albey, Partee Ashoonagh ny h-Albey, ayns reihys Parlamaid ny h-Albey, 2007, va reiltys mynlagh fo reirey yn PAA currit er bun fo stiurey yn 'er toshee, Alex Salmond, as haink er dy ve ny Chied-vinishter."
"Va'n Çheshaght Ghailckagh currit er bun ayns 1899 liorish A.W. Moore ry-hoi freayltys as ardjaghey ny Gaelgey, çhengey ghooghyssagh Ellan Vannin. Ta'n çheshaght cur cooney da feaillaghyn lheid as Cooish as y roie-immeeaght eck, Feailley Gaelgagh, as Shennaghys, as da sleih by vie lhieu soilshaghey magh stoo 'sy Ghaelg. She Brian Stowell, screeudeyr as bard ny Gaelgey, ard-screeudeyr ny sheshaght."
"She fer jeh ny çhengaghyn Germaanagh Germaanish (Deutsch; focklit magh myr [ˈdɔʏtʃ] ( eaisht)). She çhengey Ghermaanagh Heear ee, gollrish Baarle, Ollanish, as Affrickaanish. She fer jeh ny çhengaghyn smoo loayrit 'sy theihll t'ayn as t'ee coontit myr y chied çhengey ghooghyssagh 'syn Unnaneys Oarpagh. Ta ny smoo na 120 millioon loayrtee eck as t'ee loayrit liorish mysh 80 millioon loayrtee neu-ghooghyssagh. Ta Germaanish chadjinit goll er ynsaghey ayns scoillyn, ollooscoillyn as Undinyssyn Goethe feie yn chruinney."
"Ta Skeerey Rosien stiurit as reirit ec Barrantee Skeerey Rosien. T'ad çheet ry-cheilley ec cruinnaghtyn ayns Halley Balley Phesson. She Stanley Ditchfield Clucas Captan ny Skeerey, as she Adrian Tinkler Caairliagh ny Barrantee."
"Ta'n verrish rangagh ghlass (Ribes glandulosum) ny h-oltey jeh'n ghenus Ribes 'sy chynney Grossulariaceae (myrane lesh y verrish ghlass, y verrish ghoo as y verrish yiarg)."
"Ta Domhnach Cairnigh ny Domhnach Cearnaigh (Baarle: Donacarney) ny valley beg ayns shiar Choontae ny Mee, Nerin, er gerrey da'n joarey rish Coontae Lhoo. T'eh soit er gerrey da Baile Uí Mhornáin as queig kilomeadaryn veih çheshvean Ghroghad Aah. Ta keeill Chatoleagh, daa scoill, as thie lhionney 'sy valley beg. Ta daa valley eirinagh 'syn ard shen as ad enmyssit Domhnach Cairnigh Mór (""Doonagh Cairneach Mooar"") as Domhnach Cairnigh Beag (""Doonagh Cairneach Beg"")."
"Ta Purt Aer Dong Hoi (IATA: VDH, ICAO: VVDH), ny Purt Aer Đồng Hới, ny purt aeragh ayns commyoon Loc Ninh, 6 km çheu hwoaie veih Dong Hoi, preeu-valley queiggey Quang Binh, y Vietnam. Ta shirveishyn skedjallit ec y phurt aer dys y Hanoi as Caayr Ho Chi Minh."
"Ta gurneilys ynnydagh ayns Bretin jeant seose jeh 22 choonseil unnaneagh, goaill stiagh ard-valjyn Cayr Deeth, Abertawe as Casnewydd, as ad nyn goonseilyn ynnydagh lheu hene. Ta reihysyn ayn dagh kiare bleeaney liorish voteyn singil neu-astreeaghey. Va ny reihysyn jerrinagh ayns Mee Voaldyn ny bleeaney 2008. Ta Sheshaght Gurneilys Ynnydagh Vretin soiaghey magh parteeasyn ny coonseilyn ynnydagh ayns Bretin."
By Aspick Anglicaanagh Sodor as Mannin eddyr ny bleeantyn 1604/1605 as 1633 eh John Phillips (m. 1555 - 7 Luanistyn 1633). Ta enney mooar er Phillips er-yn-oyr dy nee eshyn ren screeu sheese yn Ghaelg.
"She steat ayns ny Steatyn Unnaneysit eh New Hampshire. T'eh çhemmit liorish Massachusetts da'n jiass, Vermont da'n sheear, Maine da'n shiar, as Québec da'n twoaie. She Concord y preeu-valley agh she Manchester y balley smoo."
"Va reill Sostynagh aaniartit as bishit 'sy 16-oo eash, ansherbee, as ren eh shen leeideil gys aaghoaill Hiudaragh Nerin. Va ruegys begnagh slane cooilleenit roish toshiaght y 17-oo eash lurg Caggey ny Nuy Bleeaney as Immeeaght ny h-Eearlaghyn. Va'n gurneil shen niartit car ny caggaghyn (lheid as Caggaghyn ny Tree Reeriaghtyn as y Caggey Illiamagh) as y choloinaghey Sostynagh as Albinagh (Plandailyn Nerin) 'sy 17-oo eash. T'eh er credjal dy hooar 20,000 sidooryn Yernagh baase car Caggey ny Tree Reeriaghtyn, as t'eh oolit dy hooar 200,000 shivoilee baase myr eiyrtys er cochiangle jeh gonney, scughey, gastid cheylley as paitt car y chaggey. Va 16,000 shivoilee elley prowit as shiaullit myr sleabyn gys ny h-Injyn Sheear. Ta screeuderyn shennaghys ennagh gooley dy hooar seose gys lieh-chooid dy sleih-earroo Nerin baase myr eiyrtys jeh'n chaggey."
"Ta blaaghyn baney-jiarg echey ayns umbyl. T'ad goll er pollnaghey liorish shellanyn. Ta ny messyn echey caulgagh, as t'ad croghey er eaddee as fynney dys skeaylley ny rassinyn echey. Ta duillagyn babbanagh-duillageenagh echey."
"Ta Jilin (Sheenish: 吉林; pinyin: Jílín; Wade-Giles: Chi-lin; Manchu: ᡤᡳᡵᡳᠨ ᡠᠯᠠ Girin ula) ny queiggey ayns Deynphobblaght ny Sheen. T'ee soit ayns sheear hwoaie ny çheerey as t'ee çhemmit liorish y Chorea Twoaie as y Roosh da'n shiar, Heilongjiang da'n twoaie, Liaoning da'n jiass, as y Vongoil Sthie."
Ta ny h-eaystyn Telesto as Calypso soit çheusthie dy ny poyntyn Lagrange L4 as L5 60 keimyn er y chione as ny yei Tethys as çheusthie y chruinlee.
"Ta Purt Aeragh Lunnin-Heathrow, ta soit 24 km (15 mi) eear veih'n phreeu-valley, ny purt aeragh smoo tarrooagh 'syn RU as ta ny smoo troailtee eddyr-ashoonagh aynjee na t'ayns purt aeragh elley erbee er feie ny cruinney."
"She caayr Hanseatagh ayns sheear hwoaie yn Ghermaan ee Baljaght Chaayragh Bremen (Germaanish: Stadtgemeinde Bremen, focklit magh myr [ˈbʁeːmən] ( eaisht)). She caayr hraghtee as hynskylagh t'aynjee as purt vooar eck ee. T'ee ny soie er yn awin Weser. She cooid jeh'n ard moirvaljagh Bremen-Oldenburg as mysh 2.4 villioon deiney cummal ayn. She Bremen y jeihoo caayr smoo 'sy Ghermaan as y nah chaayr smoo ayns twoaie yn çheer."
"Ta Helsinki, myrane lesh ny baljyn gerroil Vantaa (Vanda), Espoo (Esbo), as Kauniainen (Grankulla), jannoo seose yn ard preeu-valjagh lesh ny smoo na millioon cummaltee ayn. Ta Helsinki Vooar jeant seose jeh 12 valjaght as ta ny smoo na 1,300,000 cummaltee ayn. Ta kiarroo pobble ny çheerey ayn, myrane lesh 29% ny kiartagyn, as un trass jeh LTS."
"By eh Spike Milligan ard-chrooder as ard-screeudeyr y chlaare. Ren ny screeuyn mestey co-chialgyn gannidagh marish aittys far-rieughagh, raaghyn daa foyragh, raaghyn tayrnagh, as ym-yiense dy chowryn-sheean anoayshagh. Ren fir jeh ny h-episodeyn ny s'anmey ymmyd jeh cowryn lectraneagh v'er nyn gummey ec y BBC Radiophonic Workshop aeg, as va chooid vooar jeu aa-ymmydit liorish claareeyn elley harrish jeihaghtyn nyn lurg. Ren meeryn jeh'n chlaare skittal er y theihll co-emshyragh 'sy Vretyn Vooar, as ad goaill arrish er reayrtyssyn jeh'n dellal chloie, jeh'n chochionneeaght, jeh'n çhynskyl, jeh ny h-ellynyn, jeh'n pholitickaght, jeh'n çheshaght chaggee, jeh'n ynsagh, jeh strughtoor keint, jeh'n lettyraght as jeh scannaneyn."
"Ta'n neuchaslid kynneeagh anchasley harrish yn RU. Ayns Mean Souree ny bleeaney 2005, rere oolaghyn she possanyn kynneeagh neu-vaney 30.4% sleih-earroo Lunnin as 37.4% sleih-earroo Leicester, raad nagh vel agh 5% sleih-earrooyn Hiar Hwoaie Hostyn, Vretin as Heear Yiass Hostyn jeh mynlee kynneeagh rere coontey-pobble ny bleeaney 2001. 'Sy vlein 2007, va 22% scollagyn ny bun-scoillyn as 17.7% scollagyn ny mean-scoillyn ayns scoillyn pohlldit Hostyn jeh sluight kynneeagh mynlagh."
Ta bun-sylem çheet er sylem ta jeant ass procambium rish aase toshee lossreeyn. T'ee goaill stiagh protosylem as metasylem; ta cuishlinyn as tracheidjyn metasylem ny shlea na adsyn t'ec protosylem.
"Ta Gaeltacht Dhún na nGall, ny Gaeltaght Ghoon ny Ghoal, soit da'n chooid smoo ayns sheear y choontae rish y vooir, as t'ee ny Gaeltacht smoo ayns Nerin. Rere coontey-pobble ny bleeaney 2006, va 23,783 cummaltee ayn, earroo ta jannoo seose 25% jeh sleih-earroo slane ny Gaeltacht. Ta'n Ghaeltacht 1,502 km² er eaghtyr, as she unnane yn earroo shen as 26% jeh thalloo ooilley ny Gaeltacht. Ta tree skeeraghyn jannoo seose ny preeu-vuill chummaltit 'sy Ghaeltacht - na Rosa, Gaoth Dobhair, as Cloich Cheann Fhaola. Myrane lesh ny skeeraghyn shen, ta'n Ghaeltacht goaill stiagh ny baljyn beggey Gleann Cholm Cille, Cill Charthaigh, na Gleannta, Baile na Finne, An Clochán Liath, Ailt an Chorráin, an Bun Beag, Gort a' Choirce, as an Fál Carrach, as ny h-ellanyn Aran Vooar as Toraigh."
"She lus 'sy chynney Asteraceae eh cardoon (Cynara cardunculus). She mooinjer dooghyssagh onnane vlasstal t'ayn, as shimmey troarag t'echey. T'eh dooghyssagh da'n Oarpey heear as Meanvooiragh."
"Ta'n Euar ny valley ayns Nerin Hwoaie (Yernish: Iúr Cinn Trá ny An tIúr, Baarle: Newry). Ta'n valley lieh soit ayns Coontae yn Dooin as lieh soit ayns Coontae Ard Maghey."
"Ny yei shen, da'n chooid smoo jeh ellyneyr, she obbyr graih jannoo caslys-skeeal eddyr-voggyl, cha nee caa cosney argid. T'ad geeck da ny cooid ellyn, cummal seose er reireyder as baarailyn elley oc hene, gyn goaill monney cur stiagh ayn. Da ellyneyr ta geeck da'n cummal seose oc hene, ta lheead-boandey ny nhee mooar. Myr smoo ellynoil yn caslys-skeeal eddyr-voggyl, smoo deyr y cummal seose jeh. Ta ymmodee buill cummal seose caslys-skeeal eddyr-voggyl ayn: ta kuse jeu seyr agh shegin dhyt soilsheen y ghoaill stiagh; fir elley, t'ou geeck daue as nagh vel soilsheen oc. Dy mennick, ta ny buill cur dhyt cooid vog son dy leodaghey feme fys çhaghnagh ec sleih cur bun er caslys-skeeal eddyr-voggyl as ny duillagyn bentyn rish."
"Ta Screeudeyr y Steat ry hoi Lhiennoo, Scoillyn as Lught-thie as Screeudeyr y Steat ry hoi Noaid, Ollooscoillyn as Schleiyn freggyrtagh son edjaghys ayns Sostyn, agh ta Lught-reill Ynnydagh Ynsee freggyrtagh ry hoi stiurey laa dy laa as argid. Va edjaghys steat cadjin currit stiagh ayns Sostyn as Bretin 'sy vlein 1870 da scollagyn ny bunscoillyn as 'sy vlein 1900 da scollagyn ny meanscoillyn. Ta'n edjaghys anneydagh da scollagyn eddyr queig bleeaney as shey bleeaney jeig d'eash (15 my vel ad ruggit ayns Jerrey Souree jeianagh ny Luanistyn). Ta'n chooid smoo dy scollagyn ynsit ayns scoillyn y steat, as coreir beg jeu reih scoillyn er bun ablid acadoil. Faagail magh dy row parail ayns earrooyn ny scollagyn as ad goll gys scoillyn preevaadjagh, ta coreir scollagyn ayns Sostyn ayns ny scoillyn shen ny yei er heet ny smoo na 7%. Va beggan ny smoo na lieh-chooid dy scollagyn ny h-ollooscoillyn Chambridge as Aah yn Ollee nyn eear-scollagyn scoillyn y steat. Ta shiartanse dy ny h-ollooscoillyn share er y theihll ayns Sostyn; ta Ollooscoill Chambridge, Ollooscoill Aah yn Ollee, as Ollooscoill Lunnin rang-oardit mastey ny 20 ollooscoilyn share ayns THES - QS World University Rankings ny bleeaney 2007. Ansherbee, rere parail ayns earrooyn ny scollagyn ta gynsaghey çhengaghyn joarree, ta aggle ayn dy beagh eiyrtys jiooldagh er dellal, as nish ta yllee ayn tosheeaght ny smoo dy chur er çhengaghyn."
"Leodee creck chaslys-earishlioaryn dy tappee ayns mean ny 1990yn, as hooar ymmodee shappyn baase. Ga dy vel ad loayrt er soilsheyderyn ard-feniagh myr Marvel as DC myr caslys-skeealyn “cadjin”, cha nel ad nyn gummey ym-fysseree myr dy row ad roish."
"Ta cowraghyn cadjin goaill stiagh creddal beayn as shelley folley, çhiassaghey, ro-chur magh ollish 'syn oie, as coayl trimmid. Ta soiaghey er organeyn elley cur cowraghey elley orroo. Ta faaishnys-enn croghey er radio-oaylleeaght (caslys scell-X cleeau dy cadjin), prowal Mantoux, prowal folley as scrutaghey as aase mynvioee ass ushlaghtyn callinagh."
"Ta'n Agglish Albinagh (enmyssit dy neuformoil myr y Kirk), quoi va scarrit magh veih'n Raue ayns 1560 (jeeagh er Calveenaghys as Aachummey ny h-Albey) ny h-agglish Phresbyteyragh, as t'ee er enney myr agglish ashoonagh ny h-Albey, as cha nel ee fo smaght y steat. Ta'n venrein ny h-oltey chadjin jeh'n Agglish, as ta shirreydys urree guee er shickyrys ny h-Agglish y choadey ec y chrooinaghey. Ta Agglish Aspickagh ny h-Albey, quoi ta ny cooid jeh'n Chommeeys Anglicaanagh, goaill toshiaght veih bunneeaght yerrinagh ny Presbyteyraght ayns Nalbin ayns 1690 nar v'ee rheynnit magh veih'n Agglish Albinagh, as cha nel ee ny 'fo-agglish' Agglish Hostyn. Myr eiyrtys skeiltyn elley 'syn Agglish Albinagh, 'sy nuyoo eash jeig er lheh, va agglishyn Presbyteyragh anchasley elley, goaill stiagh Agglish Heyr ny h-Albey, currit er bun."
1877 - Ny Caggaghyn Injinagh: Hie possan dy Lakȟóta stiagh gys y Chanadey fo stiurey Tȟatȟáŋka Íyotake dy haghney yn braggyrtys liorish Armee ny Steatyn Unnaneysit fo'n Churnal Nelson Miles.
"Ayns mean ny 1980yn, soilshee magh DC Comics daa straih beagh jannoo er y çhynskyl dy trome, Batman: The Dark Knight Returns as Watchmen. V’ad ennoil as ghow ad ram tastey veih ny ym-fysseree cadjin; ry-cheilley marish caghlaaghyn sheshoil, haink blass ny s’appee, ny s’dorree er caslys-earishlioaryn. Myr sampleyr, haink noi-feniee myr Wolverine y ve ennoil, as va blass s’dorree er kuse dy soilsheyderyn neuchroghey myr First Comics as Dark Horse Comics. Va’n dorraghys as neunheeys ry-akin ayns skeealyn DC hie er fograghey dy trome, myr ""A Death in the Family"" ayns y straih Batman (as ayn, ta cooneyder Batman Robin goll er marroo liorish The Joker). Marvel, as y straih X-Men oc ennoil dy liooar, v’ad cur magh skeealyn mychione kynney-ghunverys jeh “caghlaaderyn” as ard-pooaryn oc, cosoylaghey tranlaase crauee ny kynneeagh."
"Cha nel Bretin agh 20,758 kilometeryn kerrinagh (8,010 mi ker) er eaghtyr, ny jeihoo eaghtyr y Reeriaght Unnaneysit. Çheer sleitagh t'aynjee son y chooid smoo, agh cha nel Bretin Jiass cho sleitagh na myr t'ayns y twoaie. Ta ny preeu-ardjyn çhynskylagh as y chooid smoo dy chummaltee ayns jiass Vretin, as ee goaill stiagh baljyn slystagh lheid as Cayr Deeth (preeu-valley as ynnyd politickagh as tarmaynagh), Abertawe, Casnewydd as Glionyn Vretin Yiass. Ta ny sleityn s'yrjey ayns Bretin ayns Eryri (Baarle: Snowdonia) as t'ad goaill stiagh yr Wyddfa as eh 1,085 m er yrjid - y slieau s'yrjey ayns Bretin. Ta ny smoo na 1,200 km (750 mi) oirr ny marrey ec Bretin. Ta shiartanse ellanyn magh ass mooarheer Vretin, as t'eh Moan (Bretnish: Ynys Môn, Baarle: Anglesey) yn ellan smoo as eh soit sheear hwoaie veih'n çheer."
"Dee ad cardoon 'sy Çhenn Ghreag, 'sy Çhenn Raue as 'sy Çhenn Phershagh. Ta feanish ayn jeh'n cherroo eash RJC liorish Theophrastus, myr κάκτος (Ladjyn: cactus), agh cha nel enney y lus shen cruinn. V'eh ry-akin 'syn Oarpey mean-eashagh as jeianagh leah, as ayns America rish amm ny coloinyn. Hie eh ass fashan anmagh 'sy 19oo eash, agh t'eh goll er troarey foast 'sy Rank, y Spaainey as yn Iddaal. Ayns ard Geneva, ta troarag ynnydagh 'Argenté de Genève' ('Cardy') ny sur-vee ynnydagh. T'eh cadjin dy liooar 'syn Affrick hwoaie, ayns couscous Algeeragh as Tooneeshagh."
"Ta fys ain dy row anchaslys mooar eddyr moaadys ny kialteenyn, ga dy row ny cummaghyn oc casley rish y cheilley.Ren Carl J. S. Marstrander, ny olloo Loghlynnagh, towshan smoo ny kialteenyn ayns ny 1930yn. Rere eh: ""Ta mooadys 10 trieyn x 6 trieyn ec çheusthie Cheeill Vallachrink ayns Marooney. Er lhimmey jeh shen foddee ad ve 23 trieyn x 13 trieyn (Keeill Vian, Lonan), eer 57 trieyn × 18 trieyn (St Patrick's Chapel, Ellan Noo Pherrick), ny 75 trieyn × 24 trieyn (St. Trinian's, Marooney). Ta ny boallaghyn oc eddyr 2 hrie 4 oarleeyn as 4 trieyn 8 oarleeyn, as cleigh thallooin as cloaie coadey ad, 2-5 trieyn er yrjid, 4-10 trieyn er diunid... Ta cummey kiare-chuilleigagh oc, gyn rheynn erbee eddyr carrick as corp ny killag. Ta'n dorrys keyl cour y chione echey, as soit 'sy ghaabyl sheear son y chooid smoo. Cha nel agh un uinnag dy cadjin, as eshyn mysh 2-3 trieyn harrish y laare. Ta'n altar rish y voalley shiar, as cha nel eh agh 2 hrie er yrkid."""
"She rollage naeearaneagh çhyndaaee ta feer vagnaidit ee rollage vuillagh. T'eh cur magh scellyn jeh'n goulraght lectrovagnaidagh. Cha nel ny skellyn shen ry-akin er y Dowan mannagh vel ad çheet jeeragh hooin, cosoylagh rish sollys thieyn sollysh. 'Syn aght shen, ta cummey yn rollage cosoylagh rish rollage ta builley. Ta rollageyn naeearaneagh feer ghloo as ta ammyn çhyndaaee cadjin as giarey oc. Ta'n aght shen gientyn eddyrcheimyn feer chiart eddyr ny buillaghyn as ad eddyr millihullee as thullee er lhiurid da rollage er lheh."
"Angiospermae: shimmey dooie angiospermagh t'ayn. Cha nel fo-hylem erbee ec ny monocotyn, agh t'eh ry-akin ayns possanyn elley. Ta fo-hylem ayn ny dyn rere dooie, as ny keayrtyn rere çhymbyllaght aase hene; t'eh ec y derrey villey, agh cha nel ec y billey elley 'sy dooie cheddin. Cha nel strughtooryn fo-hylem ny caghlaaghyn dooie casley rish y cheilley. Ta fo-hylem biljyn angiospermagh goll er creck myr fuygh creoi."
"Haghyr beggan aachummey lesh shen, myr sampleyr, cur traa oik soit dy hiaght bleeantyn er yn oik, as aachummey y Choonceil Slattyssagh liorish cur stiagh fir er nyn reih ec y Chiare as Feed (lesh thannaghey cummaght y Lhiass-chiannoort orroo). Agh cha jagh ny pooaryn oc er injillaghey monney derrey ny 1960yn. Haghyr adsyn kyndagh rish brialtys er bunraght Ellan Vannin, er ny chur er bun liorish Lhiass-chiannoort Dundas ayns 1958. Ghow adsyn stiagh:"
"Hie ny baljyn Y Wig (Wick), Sant-y-brid (St Brides Major) as Ewenny dys y valley corpagh Bro Morgannwg, as hie Pentyrch dys Cayr Deeth. Myr shen, haink ad dy ve ayns y choontae freilt De Morgannwg. Ayns 2003 ren ad caghlaa creeaghyn y choontae freilt, as myr shen, ta Caerffili ooilley ayns Gwent."
"Yn Eash Ooha, ghow eh toshiaght mysh 1970 as va ymmodee caghlaaghyn da caslys-earishlioaryn Americaanagh, ga nagh row dagh earishlioar nyn jannoo ec y traa cheddin. Ren ny caghlaaghyn goaill stiagh:"
"Va'n Reeriaght Unnaneysit cummaghtagh ayns lhiasaghey ny scannaneaght, lesh Ealing Studios gaggyrt dy vel ad nyn seyrlanyn shinney er y theihll. Faagail magh dy vel shennaghys fillmyn scanshoil as ladoosagh 'syn RU, ta'n çhynskyl cowrit lesh resoonaght veayn er yn enney echey, as cleayney ny scannaneaght Americaanagh as Oarpagh."
"Ta'n skeeal mooie, bentyn rish Dayindi, doo as bane, agh ta skeeal ny shennayraghyn lane daahit. T'ad loayrt abbyrtyn Yolŋu Matha, lesh fo-heidylyn, as ta'n insheyder loayrt Baarle."
"Ta Mooir ny Tasmaan ny Mooir y Tasman (Baarle: Tasman Sea, Maorish: Te Tai-o-Rehua) ny mooir eddyr yn Austrail as y Teelynn Noa. T'ee ny rheynn jeh'n Cheayn Sheealtagh Jiass ta enmyssit ayns onnor y ronseyder Ollanagh Abel Janszoon Tasman, y chied Oarpagh ren feddyn magh y Teelynn Noa as y Tasmaan. Ta'n vooir mysh 2,000 km er lheead as 2,800 km veih'n twoaie gys y jiass."
"Ta Conaant Veeal Feirshtey 1998 cour rish co-obbraghey politickagh eddyr y daa reiltys. Ta'n Choonseil Hirveishagh Hwoaie-Yiass, va currit er bun fo conaantyn y Chonaant, ny h-undinys raad dy vel shirveishee reiltysagh veih'n jiass as veih'n twoaie jargal çheet ry-cheilley dys polaaseyn ooilley-ellanagh dy chur er bun as dy chur ayns focklyn ayns daa ""ard co-obbraghey"" jeig lheid as eirinys, y çhymmyltaght as arraghey. Ta ""bingyn cooilleenaght"" ooilley-ellanagh ec shey jeh ny h-ardjyn shen. Myr sampleyr, ta sauçhys bee stiurit ec y Food Safety Promotion Board as ta Tourism Ireland geddyn margey da'n ellan er feie. Ta tree parteeghyn politickagh mooarey, Sinn Féin, Partee Glass Nerin as, er y gherrid, Fianna Fáil reaghit er bunneydys ooilley-ellanagh. Cha nel agh soiagyn ec Sinn Féin ayns y daa reiltys, ansherbee."
"Hie yn ellan stiagh ayns laueyn ny Norlynee tra va Reeriaght Vannin as ny h-Ellanyn currit er bun 'sy vlein 1079, as hoshee lhing noa jeh neu-chrogheydys, seyr veih ny Gaeil elley, as seyr veih cummaghtyn joarree elley, fo reirey yn ree Gorree Crovan. 'Sy lhing shen va'n Ghaelg shickyr veih cleaynaghyn joarree as bree er y çhengey veih çhengaghyn elley. Agh haink jerrey lesh y çhickyrys shen tra hooar y ree Magnus III baase 'sy vlein 1265. Lurg y baase echey, hie yn reeriaght stiagh ayns laueyn Alistair III ny h-Albey, as harrish y daa cheead-bleeaney shen ny lurg, hie yn ellan eddyr laueyn ny h-Albinee as ny Sostynee. 'Syn eash shen, dirree yn Ghaelg magh ass ny çhengaghyn Gaelgagh elley myr çhengey er lheh."
"Ta ram fungysyn troarey tomaineyn, noi-vaaghyn as fo-hoesyn. Myr sampleyr, ren Abraham Joffe studeyrys rheamyssagh er y chynney yl-çheeragh Fusarium as nyn domaineyn cochianglt lesh brishaghyn magh aleukia nieunagh y vee ayns y phobble. Ta fungysyn bunneydagh son bea ny cruinney myr shimbontyn, m.s. myr mycorrhizae, shimbontyn beisteigyn as scryssyn, as er son nyn drioshid as ad scryssey co-vreneenyn bea orgaanagh lhied as lignin, y co-oltagh foiee smoo beayn, as myr goal-vaaghyn, keim trome-chooishagh ayns çhymshal carboan ny cruinney."
"Ren ny kied deiney cummal ayns Nerin mychione 9,000 bleeantyn er dy henney, agh cha nel mooarane fys er enney ain mychione ny cummaltee henn-chlaghagh ny noalittagh. Ta ronsaghey gien-oaylleeagh 'sy vlein 2004 coyrlaghey dy daink ny kied chummaltee dys yn ellan as ad çheet harrish ny sheelogheyn rish coose y Cheayn Sheears veih'n Spaainey. Rere sheiltynyssyn ny s'leah, haink ad veih'n Oarpey veanagh. Ta recortyssyn shendeeagh as caardyssagh goaill baght er beays dussanyn dy chynneeyn eigsoylagh foddee v'ad feayn-skeealleydagh ny firrinagh, lheid as ny Cruthinee, ny h-Attacotti, ny Conmaicne, ny h-Eóganachta, ny h-Érainn, as ny Soghain, mastey kynneeyn elley. Harrish y 1,000 bleeaney jerrinagh haink ny Loghlynee, ny Normanee, ny h-Albinee, as ny Sostynee as ad cur lesh y phobble dooghyssagh."
"Ta Nerin (Yernish: Éire, Baarle: Ireland, Ullanish: Airlann) yn trass ellan smoo 'syn Oarpey as ny feedoo ellan smoo 'sy Chruinney. T'ee ny soie ayns sheear hwoaie ny h-Oarpey as t'ee cruinnit lesh keeadyn dy ellanyn as ellaneenyn. Ta'n Vretyn Vooar soit da'n shiar as ish scarrit veih Nerin liorish Mooir Vannin. Ta Pobblaght Nerin coodaghey 5/6 dy eaghtyr yn ellan. Ta Nerin Hwoaie, cooid jeh'n Reeriaght Unnaneysit, coodaghey'n chooid elley, as t'ee ny soie ayns shiar hwoaie yn ellan. Ta'n ellan jeant seose jeh cruink as sleityn injil ta cruinnlaghey strah rea lheeadagh as ta awinyn yn-shiaulley sheeyney stiagh çheu sthie. Ta glasseraght rank 'syn ellan - troar jeh'n speyr faarkagh vog ayn. Va çheshvean yn ellan coodit liorish keylljyn gloo derrey ny 1600yn agh jiu t'ee ny h-ard smoo jee-cheyllit 'syn Oarpey. Ta shey sheeintee ghooghyssagh as feed ayns Nerin. Ta'n shynnagh ruy, yn arkan sonney, as y broc so-akin dy mennick, agh ta'n mwaagh Yernagh, y feeaih ruy as kiyt ny miljyn ry-gheddyn chammah."
"Ta juyssyn dooghyssagh da cooid smoo ny Lieh-chruinney Hwoaie. 'syn Aishey as yn Europey, t'ad ry-akin eddyr ny h-Ellanyn Canaaaragh as Nalbin 'sy çheear dys yn Roosh as ny h-Ellanyn Philippeenagh 'sy çhiar. Ta juys Albinagh cummal dys 70°N ayns Norlynn, Soolynn as Finnlynn, as juys beg Shibbeyragh 'syn Çhibbeyr. 'syn Affrick, ta fer jeu, Juys Sumatragh, cummal eer fo'n yn Meanchiarkyl dys 2°S. 'syn America Hwoaie, t'ad ry-akin eddyr 66°N 'syn Chanadey dys 12°N 'syn Nickeraag (Juys Caribagh). Ta'n neuchaslid smoo eddyr oc ry-akin ayns Meksico as California."
"Va'n Isle of Man Bank Limited (Gaelg: Banc Ellan Vannin, Çhiarmaanit) currit er bun er 26 Jerrey Fouyir 1865. By eh yn chied cholught çhiarmaanit va currit er bun lurg y clattys noa, yn Companies Act 1865, as y slattys shen lhiggey da bunneeaght ny sorçhyn shen dy cholughtyn er yn Ellan. Va'n banc kionnit ec yn National Provincial Bank 'sy vlein 1961, as hie eh stiagh 'sy Royal Bank of Scotland Group 'sy vlein 2000 myr cooid jeh NatWest."
"She yn ennym ta currit er ard cultooragh ny Saamee eh Sápmi. T'eh ny hoie 'syn Oarpey my hwoaie as t'eh goaill stiagh ardjyn ayns Norlynn, 'sy Toolynn, ayns Finnlynn as 'sy Roosh. She Sápmi yn ennym smoo cadjin er yn ard, agh ta ny Saamee Julev cur Sábme er, as ta ny Saamee Yiassagh cur Saemie er. Ta'n ennym Norlynnish as Soolynnish Sameland currit er keayrtyn."
"Ta mooadys eddyr 1 as 10 (μm) oc. Ta mitochondria giennaghtyn y chooid smoo jeh adenosine triphosphate (ATP) y chillag, as ta killagyn jannoo ymmyd jeh myr bun bree kemmigagh. Chammah's giennaghtyn bree, ta laue mitochondria ayns obbraghyn elley, goaill stiagh cowraghey, rheynn killag, apoptosis, as stiurey aase y chillag. Ta shiartanse dy çhingyssyn deiney bentyn rish mitochondria goaill stiagh meeobbraghey y chree."
"Ta fliughane-oaylleeaght ny studeyrys er fungysyn, nyn droyn gie-oaylleeagh as bea-chemmigagh, nyn dacsonomeeaght, as yn ymmyd da deiney myr sponk, medshin (m.s. penisillin), bee (m.s. lhune, feeyn, caashey, fliughaneyn eeagh) as entheogen, as er y danjeyr lhieu, lhied as pyshoonaght as doghan. Dirree yn lus-phatoaylleeaght, studeyrys er gorlaghyn lus, ass fliughane-oaylleeaght, as ta'n daa jeu foast faggys-vooinjeragh. She fliughane-oayllee dooiney ta jannoo studeyrys er fliughane-oaylleeaght."
"Ayns ny Mean Eashyn dy lheah, v'eh Vasconia yn ennym va currit er y thalloo eddyr ny h-awinyn Ebro as Garonne. Ny keayrtyn, va'n thalloo unnaneysit fo duicyn Vasconia. Ny yei ruegysyn ny Mooree as mooadaghey ny Frankee fo Çhalse Mooar, va'n thalloo brisht as haink er Reeriaght Phamplona dy ve n'ard-steat ayns y 9oo eash."
"Hie eh er astyrt, marish y choyrle choontae, er 1 Averil 1996, rere'n Local Government (Wales) Act 1994. Rheynn ee ayns kiare: Pen-y-bont ar Ogwr, Merthyr Tudful, Rhondda Cynon Taf as rheynn dy Chaerffili."
"She bluckaneyrys Gaelgagh y spoyrt smoo cadjin ayns Nerin rere cronneyderyn as cassey co-phobbylagh, as t'eh jannoo seose 34% jeh frastylyn spoyrt lane ec taghyrtyn ayns Nerin as harrish mooir, as ta'n immanaght çheet ny yei as ee jannoo seose 23%. Ta soccer 'sy trass ynnyd lesh 16% dy chronneyderyn as ta ruggyr 'sy cherroo ynnyd 8%. She Kione-chloie Bluckaneyrys Ooilley-Nerin y taghyrt spoyrt smoo fakinit ayns feaillere spoyrtoil Nerin. T'ad snaue, golf, aeroabee, soccer, bluckaneyrys Gaelgagh as snooker ny spoyrtyn lesh y commeeys cloie s'yrjey. She soccer y spoyrt smoo cadjin ta goaill stiagh fwirranyn eddyrashoonagh."
"Ta dooie elley ass Acrasida, Plasmodiophorida, Labyrinthulomycota as Fonticula currit marish lheeahidyn glooie ny keayrtyn. Cha nel rang-oardraghey baghtal ayn."
"Ta cassey yn reiltys 'sy tarmaynys fo stiurey Shansyleyr y Rheynn Argidys (Alistair Darling ec y traa t'ayn) as eh ny 'er toshee er Staaitchishtey yn AO, agh ta'n Ard-vinishter (Gordon Brown, MP ec y traa t'ayn) ny Chied-hiarn y Staaitchishtey; ta Shansyleyr y Rheynn Argidys ny Nah-hiarn y Staaitchishtey. Ayns ny bleeantyn jerrinagh, va'n RU stiurit ayns freggyrtys lesh prinsabylyn feoiltaghey margee as keeshyn as curmaghey injil. Veih'n vlein 1997, ta Bing Pholasee Argidoil Vanc Hostyn, fo stiurey Chiannoort Vanc Hostyn, freggyrtagh son lhie leahysyn use ec cormidyn as ad ymmyrçhagh dy chooilleeney lane deanyn bolgey da'n tarmaynys. Ta ny leahysyn shen currit nyn lhie ec y Shansyler dagh blein. Ta Reiltys ny h-Albey, rere lowal rish Parlamaid ny h-Albey, abyl leahys bunneydagh keeshyn er çheet stiagh ry-eeck ayns Nalbin y chaghlaa rere 3 pingyn ny smoo ny ny sloo 'sy phunt, agh cha row y cummaght shen cliaghtit derrey yn laa t'ayn."
"Ta docamadyn veih'n 6oo gys y 8oo eash BNJ gra dy nee çhengey ny smoo shenn-emshiragh v'ayn 'sy Tocharish A as dy row ee ymmydit myr çhengey liturgagh y Vuddaghys, tra va'n Tocharish B loayrit ny smoo lheeadagh veih Turfan 'sy niar gys Tumshuq 'sy neear. Neuchosoylagh rish y Takish Chotanagh, çhengey Eeraanagh Heear veih'n çheu yiass jeh Awintragh Tarim, haink jerrey lesh ny çhengaghyn Tocharagh lurg haink ny h-eggyssyn Uyghuragh Turkagh stiagh 'syn awintragh 'sy 9oo eash BNJ."
"Ta Colleish Chiaullee Detmold (Germaanish: Hochschule für Musik Detmold) coontit myr fer jeh ny scoillyn ciaullee as keim ollooscoill oc 'sy Ghermaan. T'ee soit ayns Detmold, y Ghermaan. Ta'n cholleish çhebbal keimyn ayns cummey kiaull, ayns greieyn kiaullaneagh, pianney, goo, kiaulldramey, as stiurey, myrane lesh keimyn 'sy chiaull chillagh as ynsagh kiaullee."
Ta 78 OAEyn ec y Reeriaght Unnaneysit ayns ard-reihysyn da Ard-whaiyl ny h-Oarpey as t'ad reiht ayns 12 co-heiyderysyn. Va feyshtyn er seyrsnys yn RU currit er oaie rere olteynys ny çheerey 'syn Unnaneys Oarpagh.
"Ta reiltys ny kiannoortys ec Bretin, Nalbin as Nerin Hwoaie, as t'ad fo stiurey Kied-vinishter, as quaiyl un-hamyragh jee-veanit. Cha nel kiannoortys ny quaiyl jee-veanit ec Sostyn, y çheer smoo 'syn RU, as t'ee jeeragh fo reirey reiltys as parlamaid yn RU ayns dagh keisht. Ta'n stayd shen enmyssit myr Feysht Lodainn Heear as eh mychione y nhee dy vel OAyn veih Bretin, Nalbin as Nerin Hwoaie abyl votal, dy briwnyssagh ny keayrtyn, er nheeghyn bentyn rish Sostyn quoi ta loaghtit liorish cruinnaghtyn jee-veanit da ny co-heiyderysyn oc hene."
"Ta ronney eddyr-voggyl ec ymmodee aundyryn caslys-skeealyn. Hug ny Eagle Awards bun er Reih Caslys-Skeealyn er yn Eddyr-Voggyl ayns 2000, as ren ny Ignatz Awards y chied red ayns 2001. Erreish da enmys caslys-skeealyn eddyr-voggyl da ymmodee jeh ny ronnaghyn caslys-skeealyn clouit tradishoonagh oc, hug ny Eisner Awards bun er ronney Caslys-Skeealyn Bun-Earrooagh Share ayns 2005. Ren ny Harvey Awards eiyrt orroo ayns 2006 (Obbyr Caslys-Skeeal Eddyr-voggyl Share) as ny Shuster Awards ayns 2007 (Aundyr Crooder Caslys-Skeeal Eddyr-voggyl Ard-Yindyssagh Canadagh)."
"Ayns Jerrey Souree 2000, ren Austin Osueke soilshaghey magh eigoMANGA, eddyr-ghiat soilshaghey manga noa er yn eddyr-voggyl: eddyr-vanga. Sthie y vlein shoh, hug eddyr-earlishlioaryn caslys-skeealyn tastey da eigoMANGA, as erreish da shen haink rish eh ayns Wizard Magazine ayns Mee Vayrny 2001. Hug shen tastey y hynskyl caslys-skeealyn er caslys-skeealyn eddyr-voggyl."
"'Sy vlein 1798, haink olteynyn jeh'n tradishoon Protestoonagh Neuchoardailagh (Presbyteyree son y chooid smoo) ry-cheiley lesh ny Catolee Raueagh ayns irree magh pobblaghtagh va cur ardsmooinaght da as stiurit ec Sheshaght ny Yernee Unnaneysit as v'eh yn dean oc steat seyr dy chur er bun ayns Nerin. Dyn y wooise da'n chooney veih'n Rank, va'n irree magh currit fo chosh liorish ny reiltyssyn Goaldagh as Yernagh as liorish forseyn kern. 'Sy vlein 1800, hie Slattys Unnaneys trooid ny parlamaidyn Goaldagh as Yernagh, as haink eh stiagh ayns bree er 1 Jerrey Geuree 1801. Ren eh unnaneysey Reeriaght Nerin as Reeriaght ny Bretyn Mooar stiagh ayns reeriaght hingil va enmyssit Reeriaght Unnaneysit ny Bretyn Mooar as Nerin. Va shiaulley yn Slattys 'sy Pharlamaid Yernagh jeant liorish y vooar-chooid, agh cha hie eh trooid y Pharlamaid 'sy chied cheayrt ayns 1799. Rere docamadyn jeh'n traa as scrutaghey shendeeagh, hie eh trooid y Pharlamaid lesh cooney sollaghey laueys, lesh cooney argid va kiarit liorish Oik y Çhirveish Folliaghtagh Ghoaldagh, as liorish bronney ooashlidyn, buill as onnoryn son voteyn dy hickyraghey. Lesh shen, haink er Nerin dy ve ny cooid jeh'n Reeriaght Unnaneysit heeynt, va reirit dy jeeragh veih'n pharlamaid 'sy Vannishter Heear ayns Lunnin. Va shirveishaght lhiass-reeoil currit er bun myrane lesh yn Ard-Scrudeyr ec Cashtal Ghivlyn."
"Weisgerber, L. (1931). Galatische Sprachreste. Ayns Natalicium Johannes Geffcken zum 70. Geburtstag 2. Mai 1931 gewidmet von Freunden, Kollegen und Schülern, 151–75. (ayns Germaanish)."
"Ta daa phossan troarag ayn. Ta cardoon hene (Cynara cardunculus, cocheayllagh rish C. cardunculus arr. altilis DC) er ny reih son gish duillag yn-ee. Ta onnane vlasstal (Cynara cardunculus possan Scolymus, cocheayllagh rish Cynara scolymus ny C. cardunculus arr. scolymus (L.) Fiori) er ny reih son buinnaghyn blaaghey yn-ee. Ta'n daa hroarag ny smoo na'n lus feie; cha nel monney jialgyn oc, as ta ny gish as blaaghyn ny smoo, myr shen ta troar smoo ry-gheddyn assdaue as t'eh ny sassey ad y chur stiagh. Cha nel monney scansh eddyr y jees oc as cardoon feie, as ta niart crosh-heelree eddyr oc. S'doillee daue crosh-heelraghey marish dooieyn Cynara elley."
Ta ny çhengaghyn Oïl 'sy rheam veih'n Velg harrish twoaie as mean ny Frank as Ellanyn Vooir Eeaght jannoo sheeynag abbyrtagh. Ta'n rolley gow ayndaghey shendeeagh stiagh 'syn earroo:
"Ta Bóthar Seoighe ny Bóthar Sheoighe (Baarle: Shaw's Road, Yernish son Raad Shoynagh), ny Pobal Feirste (Baarle: Farset Community, Yernish son Pobbyl Feirshtey) dy mennick, ny Ghaeltacht veg neu-oikoil ayns Beeal Feirshtey, Coontae Aontrym, Nerin Hwoaie."
"Notey: Ta cowraghyn er lheh 'syn art shoh. Mannagh vel jargaght jannoo screeu crampit ec y cho-earrooder ayd, foddee dy vaik uss cowraghyn feysht, kishtaghyn ny cowraghyn elley ayns ynnyd ny cowraghyn kiartey."
"By ree Norlynn eh Magnus VI Lagabøte (Shenn Norlynnish: Magnús lagabœtir, Gaelg: Magnus karreyder leigh) ny Magnus Håkonsson (Shenn Norlynnish: Magnús Hákonarson) eddyr 1263 as 1280."
"Tan bard as y screeudeyr cloie Sostynagh William Shakespeare ammyssit myr y dramadeyr share 'sy çhennaghys. Ta Geoffrey ass Monmouth (12-oo eash), Geoffrey Chaucer (14-oo eash), as Thomas Malory (15-oo eash) mastey ny screeudeyryn Sostynagh s'lheah. 'Sy 18-oo eash, va Samuel Richardson treishtit lesh crooaght y noaskeeal noa-emshiragh. 'Sy 19-oo eash, haghyr noaidyn ny smoo liorish Jane Austin, ny shuyryn Brontë, yn troddanagh sheshoil Charles Dickens, y najooree Thomas Hardy, y bard ashlinagh William Blake as y bard romansagh William Wordsworth. Ta screeudeyryn y 20-oo eash goaill stiagh lheid as screeudeyr far-skeealyn skeeandagh H. G. Wells, D. H. Lawrence arganagh, y noa-emshiragh Virginia Woolf, y noa-skeealagh faaishnagh George Orwell as y bard John Betjeman. Er y gherrid ta screeudeyr lioaryn ny far-skeealyn sheiltynys paitçhyn Harry Potter liorish J. K. Rowling aachooinaghtyn er ennoilid J. R. R. Tolkien."
"T'ad agglishyn Creestee mooarey elley na Saasilee, bunnit ec John Wesley ayns Lunnin, as Bashtee. Ta agglishyn Sushtallagh as Kingeeshagh aasagh chammah, as y chooid smoo jeu bishaghey lesh inymmyrkey veih'n Cho-unnaneys as çheu hoal. Ta ny h-agglishyn Kingeeshagh 'sy treeoo ynnyd ny yei Agglish Hostyn as Agglish ny Raue rere fieaumanys."
Haink er San Marino dy ve ny cooid jeh Coonseil ny h-Oarpey ayns 1988 as ny h-Ashoonyn Unnaneysit ayns 1992. Cha nel ee ny h-oltey jeh'n Unnaneys Oarpagh.
"Ta fungysyn as organeyn eley enmyssit myr fungysyn, lhied as oomyceteyn as myxomyceteyn, trome-chooishagh rere tarmaynys as y chommynaght er y fa dy vel ad jannoo gorlaghyn da cretooryn (lhied as histoplasmosis) as lossreeyn (lhied as gorley ny lhiouanyn Ollanagh)."
"Yn Eash Argid, shen y traa haink ard-feniee erash da caslys-earishlioaryn ny ard-soilsheyderyn Marvel as DC, er y fa dy row claareyn çhellveeish myr The Adventures of Superman ennoil."
"Ta'n ellan jeant seose jeh queiggaghyn creg-oaylleeagh eigsoylagh. Foddey 'sy neear, mygeayrt Coontae ny Galliu as Coontae Ghoon ny Ghoal, ta co-hroggalys aileagh as ceaghlagh jeh keim eddyr meanagh as ard, jeh cleunys Caledoneedagh ry-akin, cosoylagh rish Gaeltaght ny h-Albey. Harrish Ullee hiar yiass as sheeyney sheear yiass dys y Lhongfort as jiass dys yn Ooive ta queiggey ta jeant seose jeh creggyn Ordoveeshagh as Shillooragh ry-akin, lesh cosoylaghtyn rish Thalloo Ard ny h-Albey. Ny s'odjey da'n jiass, rish coose Choontae Logh Garman, ta ard ta jeant seose jeh imlee hryalagh stiagh dys creggyn ny smoo Ordoveeshagh as Shillooragh ry-akin, cosoylagh rish adsyn t'er ny gheddyn ayns Bretyn. 'Sy neear yiass, mygeayrt Bá Bheanntraí as na Cruacha Dubha, ta ard jeh creggyn Devonagh, feer vee-chummit, agh nagh vel ceaghlagh, ry-gheddyn. Ta'n fainey neuchorrymagh shen dy chreg-oaylleeaght ""chreg chreoi"" coodit liorish lane-choodaghey dy clagh eayil Carboanar harrish çheshvean ny çheerey, as eh shen lhiggey da reayrt çheerey troaragh as rank. Ta'n clyst heear mygeayrt Lios Dún Bhearna - Boirinn - jeant seose jeh troyn karst mie-lhiassit."
"She steat Austrailagh ee Bretyn Yiass Noa (Baarle: New South Wales). T'ee ny soie ayns shiar yiass ny çheerey, çheu hwoaie veih Victoria, çheu yiass veih Queensland, as çheu hiar veih'n Austrail Yiass, as t'ee cruinnaghey Thalloo Preeu-valjagh ny h-Austrail dy lane. Va coloin Vretyn Yiass Noa currit er bun 'sy vlein 1788, as ec y traa shen ren ee goaill stiagh cooid vooar jeh mooar-heer yn Austrail, myrane lesh Thalloo Van Diemen, Ellan y Çhiarn Howe as Ellan Norfolk ayns bishaghey lesh yn ard t'er enney myr Bretyn Yiass Noa, v'er ny cummey car y Chonastaghey 'sy vlein 1901."
"Ta'n Tashtey aarlaghey yn bushaid bleinoil da Reiltys Ellan Vannin, as t'eh stiurey keeshyn, y cheesh-varrey as y cheesh-sthie, cooishyn tarmaynagh, coryssyn fysseree, scrutaght sthie, as yn argid cadjin myrgeddin. Ta Rheynnag Chooishyn Tarmaynagh jeh'n Tashtey stiurey coontaghyn pobble ayns Mannin."
"Ta Balley Keeill Charane (Baarle: Campbeltown; Gaelg Albinagh: Ceann Loch Chille Chiarain) ny valley as ny eear-chochorp reeoil ayns Oirr ny Gaeil as Boad, Nalbin. T'eh ny hoie faggys da Logh Keeill Charane er lieh-innys Chione Çheerey."
"Ta sylem currit da ymmyrkey ushtey as beaghey meainagh lheieagh jeh ny fraueyn dys rheynnyn elley y lus. T'ee gaanoaghey yn ushtey ta goll er coayl lesh trooid-ghaalaghey as co-haaghey sollysh. Ta sapp sylem jeant magh jeh ushtey as eeaneyn neuorgaanagh, as ny keayrtyn, ta kemmigyn orgaanagh ayn myrgeddin. Cha nel ny stooghyn kirpey sylem baarail bree dy arraghey y sapp; ta ny stooghyn kirpey hene marroo. Ta daa phenomenon lhiggey da'n tapp arraghey:"
"V'eh ny chione toshee y Phartee Obbraghys, as v'eh cosneyder tree ard-reihyssyn 'sy Reeriaght Unnaneyssit, ayns 1997, 2001 as 2005. T'eh poost rish Cherie Blair, ny leighder. She Euan, Nicky, Kathryn as Leo ny paitçhyn oc."
"She steat Austrailagh ee yn Austrail Yiass (Baarle: South Australia). T'ee ny soie ayns jiass meanagh ny çheerey. T'ee ny kiaroo ard smoo mastey steatyn as thallooyn ny h-Austrail as ee 983,482 km2 er eaghtyr. Ta'n Austrail Yiass çhemmit liorish yn Austrail Heear da'n sheear, liorish Thalloo yn Twoaie da'n twoaie, liorish Queensland da'n shiar hwoaie, liorish Bretyn Yiass Noa da'n shiar, liorish Victoria da'n shiar yiass, as liorish Baie Mooar ny h-Austrail as y Cheayn Injinagh da'n jiass. She Adelaide y preeu-valley as y balley smoo 'sy steat."
"Foddee Keeill Chennee (22,179 cummaltee), ee dy chur sheese myr ard-valley rere leigh, ga nagh vel ee ny h-ard-valley dy h-oikoil ny smoo. Ta ny smoo cummaltee ayns baljyn ennagh na t'ayn ayns ny h-ard-valjyn ta currit 'sy rolley heose agh cha nel ad er enney myr ard-valjyn er yn oyr nagh vel kaartyn shendeeagh ny staydys slattyssagh oc."
"Ta çhengoayllee noa-emshyragh rheynn ny çhengaghyn Romanagh ta loayrit 'sy Rank (y Rank vean-eashagh er lheh) ayns tree fo-phossanyn çheeroaylleeagh: t'ad Langue d'oïl as Langue d'oc y daa fo-phossan smoo; ta'n treeoo possan, Franco-Provençal, tastit myr çhengey hradishoonagh eddyr y daa phossan elley."
"She arraghey gleashaght troailtee as lughtee veih un voayl dys boayl elley. Ta'n arraghey jeant liorish ram modyn ennagh, lheid as arraghey etlagh, railley, raaidey, ushtey, caabil, piob-linney as spoar. Ta'n magher rheynnit ayns fo-strughtoor, carbid, as obbraidyn."
"Ta traenyn troailtagh liauyr ayns Pobblaght Nerin stiurit ec Iarnród Éireann as t'ad kiangley yn chooid smoo jeh ny baljyn smoo. Ayns Nerin Hwoaie ta dagh shirveish stiurit ec Northern Ireland Railways. Ayns bishaghey lesh shen, ta fer jeh ny raaidyn yiarn lught çhymnit smoo 'syn Oarpey soit ayns Nerin ta stiurit ec Bord na Móna as ta beggan ny sloo na 1,400 km er lhiurid."
"She caayr er lieh-innys y Chrimeea eh Simferopol (Rooshish: Симферополь; Ookraanish: Сімферополь; Tatarish Chrimeeagh: Aqmescit ""y mosk bane""). Myr preeu-valley yn lieh-innys, she cree politickagh, tarmaynagh as arraghey Simferopol. 'Sy vlein 2013 va 362,366 dooinney cummal ayn. She unnid reiragh Phobblaght Hene-reiltagh ny Crimeea (yn Ookraan) ny Phobblaght ny Crimeea (y Roosh) t'ayn."
"Jialg, y duillag aasit. T'ad geayney as co-haaghey sollysh. T'ad er nyn reaghey ayns dhossan dy 1-6 jialgyn er nyn gur magh ass buinney beg er duillag scaaillagh. T'ad farraghtyn rish 1-40 bleeantyn, as shen croghey er y dooie."
"Ta Barnet Football Club ny chlub sockyr Sostynagh ass High Barnet, Sostyn. Ta'n club cloie ayns y Football League Two (y chiaroo straih hockyr ayns Sostyn)."
"Ayns 1961, ren screeudeyr Stan Lee as ellyneyr Jack Kirby croo y Fantastic Four da Marvel Comics, as adsyn nyn glagh veilley. Ren y straih shoh croo sorçh dy ard-feniee cadjin as dooghyssagh, as failleilys, aggle as hene-ourys oc myr ec sleih cadjin. V’ad boirey mychione doilleeidyn cadjin as jannoo arganey rish cheilley."
"Ayns 2004, liorish obbyr dy chooney mynlughtyn dooghyssagh, hooar ad loayreyder, as enney eck er daa loayreyder elley. T'ad credjal nagh vel ny smoo na hoght sleih Kusunda er mayrn as Kusundaish oc; ny sloo, foddee. Rere y fys noa, s'cosoylagh dy nee çhengey lomarcan t'ayn, as ish ny çhengey dooghyssagh 'syn ard roish my daink sleih as çhengaghyn Tibetagh-Burmagh ny Ind-Ayreeanagh oc. S'cosoylagh dy row fir elley goll er loayrt, agh cha nel agh Kusundaish er mayrn jiu."
"Notey: Ta cowraghyn er lheh 'syn art shoh. Mannagh vel jargaght jannoo screeu crampit ec y cho-earrooder ayd, foddee dy vaik uss cowraghyn feysht, kishtaghyn ny cowraghyn elley ayns ynnyd ny cowraghyn kiartey."
"Veih'n cherroo jerrinagh jeh'n 20-oo eash, lesh çheet magh reesht yn argid ayns Nerin, ta ""Coagyraght Yernagh Noa"" er ny heet magh as ee bunnit er mynayrnyn tradishoonagh agh goaill stiagh cleanaghyn eddyrashoonagh. Ta'n choagyraght shen bunnit er glassraghyn oorey, eeastyn (braddanyn, brick, ooastyryn, gobyn doo as eastyn shliggagh elley), myrane lesh arranyn soda tradishoonagh as y reamys lheeadagh jeh caashaghyn laue-jeant ta troarit er feie ny çheerey. Ta'n praase foast ny hro bunneydagh jeh'n choagyraght shen as ta ny Yernee gee y chooid smoo jeh praaseyn rere dooiney mastey eederyn 'syn Oarpey. She sampleyr jeh'n choagyraght shen na ""Dublin Lawyer"": gimmagh ta aarlit ayns ushtey bea as key. Ta bee ardjynagh tradishoonagh ry-gheddyn er feie ny çheerey, lheid as cadal ayns Divlyn ny drisín ayns Corkee, y daa jeu nyn sorçh dy phronnag, ny blaa, arran teaystagh bane ta ry-gheddyn ayns Purt Largey."
"Coontae Puck (Pùcczi kréz): Balley Puck (Pùck) lesh Gmina Puck, ny baljyn Hel (Hél), Jastarnia (Jastarniô) as Władysławowo (Wiôlgô Wies), Gmina Kosakowo (Kòsôkòwò), Gmina Krokowa (Krokòwa)"
"Ta ennym mooar er ram Danvargee 'sy theihll cultooragh, lheid as y skeeandagh Ole Rømer, y fallsoonagh Søren Kierkegaard, y screeudeyr Hans Christian Andersen, y fishigagh Niels Bohr, as Lars Ulrich ass Metallica."
"She queiggey 'syn Ookraan hiar eh Queiggey Donetsk (Ookraanish: Доне́цька о́бласть Donets'ka Oblast'; Rooshish: Доне́цкая о́бласть Donetskaya oblast) ny Donechchyna (Ookraanish: Донеччина) myr t'eh enmyssit dy mennick. She Donetsk y balley reiragh. Dy shenndeeagh, ta'n ard coontit myr ayrn jeh'n ard scanshoil Donbas. Roish y vlein 1961 va'n ennym Stalino Oblast(""Queiggey Stalin"") currit er y wheiggey."
"Ta queig kied phurtyn aer eddyrashoonagh ayns Nerin: Purt Aer Ghivlyn, Purt Aer Eddyrashoonagh Veeal Feirshtey (An Gearrán Fearnóige), Purt Aer Chorkee, Purt Aer ny Shannon and Purt Aer Eear Nerin (Cnoc Mhuire). Ta Purt Aer Ghivlyn ny purt aer smoo tarrooagh, as 22 villioon dy hroailtee goll trooid y phurt aer dagh blein, as ta terminal as roievollagh noa er ny hroggal ec y traa t'ayn. Ta dagh fer jeu cour shirveishyn aer dys y Vretyn Vooar as yn Oarpey vooar-heeragh, as ta purtyn aer Beeal Feirshtey Eddyrashoonagh, Divlyn as y Çhannon cour shirveishyn harrish yn Atlantagh. Er feie shiartanse dy jeihaghtyn va'n Çhannon ny purt aalhieeney scanshoil da bollee harrish-Atlantagh. Er y gherrid, ta shirveish roie-vynscrutaghey er ny foshley ayn as ee lhiggey da troailtee goll trooid custymyn sthie-arragh Americaanagh roie faagail Nerin. Ta shiartanse dy phuirt aer ny sloo ayn chammah: Purt Aer Chaayr Veeal Feirshtey George Best, Purt Aer Chaayr Ghoirrey, Purt Aer ny Galliu, Purt Aer Cherree (An Fearann Fuar), Purt Aer Shliggee (An Leathros), Purt Aer Phurt Largey as Purt Aer Ghoon ny Ghoal (An Charraig Fhinn). Ta shirveishyn skedjalit veih ny buill ardjynagh shen goll dys buill elley ayns Nerin as 'y Vretyn Vooar son y chooid smoo. Ta lhuingyssyn aer ta bunnit ayns Nerin goaill stiagh Aer Lingus (eear-lhuingys aer ashoonagh Phobblaght Nerin), Ryanair, Aer Arann as CityJet."
"Ayns nane jeh ny nah prowaltyssyn, chur ad lipaidyn Sulfur-35 gool-rooragh er ny bacteyrofageeyn (ta Sulfur ry-gheddyn ayns ny geayryn ameenagh Kystein as Meeteeanean, agh cha nel eh ry-gheddyn ayns GDN). Lurg y scarrey, va'n lurgagh goul-rooragh feddynit ayns ny shligganyn proteenagh, agh cha row eh feddynit ayns ny bacteyryn doghanit. V'eh feeraghey dy vel y stoo gien-oaylleeagh va doghaney ny bacteyryn ny GDN."
"She TG4 (goll er loayrt myr TG Ceathair ny TG a Ceathair; goll er fockley magh myr [tiː dʒiː kʲahəɾʲ] ny ny keayrtyn ayns Baarle dy neuchooishagh/neu-oikoil myr TG Four) bollagh çhellveeish ayns Nerin as y chooid smoo jeh ny claaryn echey ayns Yernish. Va'n bollagh currit er bun er 31 Jerrey Fouyir, 1996 myr fo-cholught Raidio Teilifís Éireann. V'ad Teilifís na Gaeilge ny TnaG ny shenn-enmyn er y vollagh roish aa-enmys ny colught ayns 1999. Ta'n bollagh fo stiurey colught heayagh heyr, Teilifís na Gaeilge, veih 1 Averil 2007, ny yei çheet slattys bentynagh ayns 2001."