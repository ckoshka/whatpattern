Тундась фалу ульсь соксема-витцема пинге ушетксокс. Сокамась-видемась финонь кундьяса ащесь оцю вастса. Сяс кунардонь мокшень ковгярьксснон коряс кизось ушедсь тундань пингста. Йавропань астрологиень ковгярьксть коряс марковонь 22-це шись тяниёк лувови кизонь ушетксокс.
"1941–це кизоть ушетксста Михаил Сайгин ульсь сявф армияв, коса сонь кенярезе Великай Отечественнай войнась. 1942-це кизоня сон арась Советскяй Союзонь Коммунистическяй партиянь членксь. 1943-це кизоня аделазе Пушкинскяй танковай училищать. Примась участия васенце Украинскяй и васенце Белорусскяй фронттнень эса танковай взводонь и ротань командиркс. Васенце Гвардейскяй Краснознамённай танковай армиять мархта ётазень бойхнень Курскяй сражениятнень эзда сявомок Берлинскяйхненди молемс. Великай Отечественнай войнать пингста Родинаньке кеветиецеда максесь салют Гвардейскяй армияти, отмечая высоко-профессиональное исполнение личным составом приказов Верховного Главнокомандующего. Главнай задачакс танковай ротаса, коса служась Сайгин, ульсь сувамс вракть тылозонза и сембе стакать сявомс эсь лангозонза. «Земной ад» лем ала лятфнеманзон эса Михаил Сайгин сёрмады: «1943-це кизоня минь армиясонк ульсь тиф батальон особого назначения, конань задачац ульсь – сувамс вракть тылозонза и срафтомс ингольце моли эшелонттнень. Батальонць ащесь авиациянь и морской флотта башка, сембе родонь войскань часттьнень эзда. Тя батальонца танкисттнень няфтезень минь ротаньке. Васенце рейдсь, коса тейне савсь участвовондамс, ульсь Казатин узловой станциянь районць. Казатинти пачкодеме шобдава пяли, сахарнай заводть видеса минь озаме кяшема вастс. Мзярда совсем валдашкодсь, заводонь стенатнень ваксста минь няеме оцю штабелькс мараф шавф ломанень телат. Лама ульсь содаф фашисттнень кяжи шиснон колга, но тяфтама картина монь няень васенцеда. Виденцян, тяфтама страшнай картинась сядонга пяк эвфтемазь и нинге сядонга пяк фашисттне арасть тейнек аерксокс. А эста корхнекшнесть: «Аф эряви врагть сяськомс снярс, мзярс сон аф аерттанза“. Тяни ламонцне тя теориять аф лувсазь виде шикс, лувсазь сонь кода аф ломанень инстинктокс, но эста тейнек сон лездсь. Целай неделя минь ётафтоме вракть тылсонза: тапасть воинскяй эшелоттне, конат мольсть фронту, вракть тепловой базанза, но и миньге цебярь ашеме няй…». Михаил Сайгин ульсь кафсть контуженай, Великай Отечественнай войнаста мрдась II–це группань инвалидокс. Сон казьф Отечественнай войнань 1-це и 2-це степенень орденца, «За взятие Берлина», «За победу над Германией в Великой Отечественной войне 1941—1945 гг.» и лия медальса."
"Голенков Николай Борисович шачсь Зубово-Поляна районца, Булдыги велеса. Велень школать аделамдонза меле тусь тонафнема Ленинграду. 1982-це кизоня аделазе Ленинградонь государствань университетть журналистикань факультетть. Меле кота киот покодсь ""Мокшень правда"" газетаса Мордовияса, Саранскяйса. Сёрматкшнесь зарисовкат, очеркт, фельетотт. Эста ушедсь варчсема виензон тяштемаса. 1988-це кизоня Голенков Н. Б. етась покодема ""Якстерь Тяштеня"" идень журналу. Иденди сценканза, пеетьфти аксонза лисендихть журналть пъцтай эрь номерсонза."
"Торбингта меле сон тись лама оцю политиконь ди ярмаконь полафтомат Картагенца. Римонь вяре ащихне вешесть Ганибалонь панемать ди сон тусь Селевкидонь оцязоргирдемав эди кармась тонафтома Антиох III тюремань вятемати мъзярс Антиох III тюрьсь Рим мархта. Антиох III-ть тапафоль ди макссь пря Римти. Ганибал ворьгодсь Арменияв коса сон лездсь од пряош тиеманди. Мекольце Ганибалонь эряма васта ульсь Битинияса, коса сон аноклась сембода оцю иневедень върьгятема Рим лангс, интай сонь мизь римэряйхненди ди сон симсь кулофнема симомбяльда."
"Мордовия республикса 7 ошть, тя: Саран Ош (296000 л.), Орозай Ош (46000 л.), Лашма Ош (20958 л.), Якстерь Ош(Ош) (9783 л.), Ардатов Ош (9126 л.), Инсара Ош (8587 л.), Темникав Ош (6860 л.)."
"Инятясь и Имбабась путнихнь ладяф стирть инкса питне, конань эряви максомс ладяф цёрать алянцты (Вешняк). Пантф питнеда башка, стирть алянцты макссесть вина, пуре и букань (траксонь) сиволь. Алянь-тядянь кудста тумста стирти (тяни рьвяняти) аляц (Сетя) макссесь бъславаф штатол. Цёрать кудозонза сувамста рьвянясь сувсесь кьрьвястьф штатолть и цёрать алянц мархта. Цёрать тядяц (кда тядяц ашель, инь малацекс кудти авась) ърьвянять васьфтемста кенкш лангса путнесь ърьвянять виде пильгонц лангс пачкалга кьрьвястьф комле мархта, конань рьвянясь колмоксть яфиезе пильгонц лангста. Кда пачкалгась прашендсь апак каштортт, лувондовсть, што рьвяняське кармай аф бойка, кда каштордозь - кармай илякс; кда пачкалгсь прай прянц лангс, учсть оттне кальдяв эряф, а кда прай потмаксонц лангс и комлясь аф пяяри, то оттне кармайхть эряма ладязь. Штатолонь кирдезь, рьвянясь сувсесь мирденц кудозонза. Имбабась озондсь и каннесь казнет Юрхтазоравати, Кудазоравати и кулоф атянь-банань ваймотненди, сяда меле матнезе рьвянять штатолонц винаса или пуреса, штоба оттне эряльхть апак пичетть. Кода штатолть кьрьвястемста, стане жа штатолть маломстонза сярьгятькшезь Солтантть, эняльдсть панемс ърьвянять эзда сембе кальдявть, араламс (ванфтомс) сонь шяйтанть и кальдяв воражай ломаттнень эзда. Ърьвянять штатолонц ванфнезь куломозонза и путнезь лазксозонза."
Техорь (латинокс Bradypodidae) — аф пяшксепеияв лофцонь тряйхнень эзда фкясь латинокс Bradypodidae тъналста. Васьфневихть Кучка ди Лямбеширень Америконь пиземвирьга.
"Буртасонь Ширязмода — ащесь 8—14 сядокизоса Идем Паксять кельмеширеса Керенск-Чембар вярьге вастса, тяниень Томбу, Пенза аймакнень, Мордовия республикть модаса. Буртаст кирдсть эсь ошпандсна Мокша ди Вад ляйге Рязанонь ширязмодать ди Идем Паксянь бралги върьгятихнень каршес."
"Иван Дубасовонь идькс пингоц ётась эстонь Тамбовскяй губерниянь Спасскяй уездонь Каргаша мокшень велеса (тяни Мордовия Республикань Зубово-Полянскяй районць). Цёраняти ашель 4 кизотка, мзярда халерать эзда кулось аляц-священниксь, а кафта недяляда меле палсь кудсна и сембе паршисна. Семьяти ашель мезе лангс эрямс. «Мон эста нинге пяк ёмлапень, — лятфнесь Иван Иванович, — аф семботь шарьхкотькшнине, мезе лиссь, но лац мяляфтса, кода урокоткшнесь тядязе, кода авардсть сазорне, и монга авардень мархтост...». Ваняти 7 кизотольхть, мзярда сонь максозе тядяц тонафнемс дьяконти, цёранять тонафнезь азбукати, часословти, псалтырти. Тонафнеманц инкса дьяконти пандсть 11 цапковай. Тонафты дьяконть койса, эряви сяда кайгиста морафтомс, кле, тянь эса сембе педагогикась. Идькс пингоц сай пингонь учёнайть стакаль, мялец цютькада петневсь, мзярда мянендсь Вад ляйть трвас калонь кунцема."
"Пеликатт (латинокс Pelecanidae) — пеликатт эди маладыхне (Pelecaniformes) тъналть эзда фкясь. Васьфневихть Европаса, Азияса, Африкса, Австралияса ди Америкаса. Коза сувсихть 8 пеликанень калопт."
"Иордан (Lordanes) (485 к. малава - кулома пингоц аф содаф), готонь историк. Сон - ""Геттнень юрсна и тевсна"" (""Gettika"") лемса книгать тяштиец. Тя книгась лац содафоль Европаса кучка векнень. Эсонза васенцеда азфоль ""Mordens"" терминць. Иордан тяштезе сонь Германарих готонь корольть азондомстонза. Тя пингть ""morden"" валть шарьхкотькшнесаь фкакс ""мокшэрзятне"" валть мархта. Васенцекс тянь колга мяльть азозь Т. Моммсен и К. Молленхоф, меле синь ширеснон кирдезь Т.Е. Карстен немецонь фиологсь, А. М. Тальгрен суоми масторонь археологсь, а тяфта жа И. Н. Смирнов,Е.Ч. Скржинская, Б.А. Рыбаков, В. П. Буданова россиянь ученайхне. Лия мяль кирдихть П. Хайду венгрань академиксь и А. Попов рузонь топонимикань коряс ученайсь. Ёфси аф видекс тя мяльть лувсы И. Коркканен суоми масторонь содай ломанць, сонь валонзон корява, ""mordens"" - тя оцязоронь сарматтне. Аф фкат мяльхне Иорданонь 116 параграфстонза азф этнонипнен колга. лама кизефкста. мес Иордан сувафнесыне мокшэрзятнень Германарихонь державазонза."
"И.И. Дубасов тяштсь, што «всероссийскяй провинциясь народнай эряфть сузмоц, юроц, сонь сембода оцю козяшиц, надияма вастоц. Провинцияфтома столицась ёфси лафча»."
"Карташов, Валентин рузкс Карташов, Валентин Антонинович (8 марковста 1919 — 2 майговста 2010) — содаф тонатф ломанць, инженеронь путомань тевть содайсь. Покась Мордовиянь университетса."
"Петров, Михайила (рузкс Петров Михаил Трофимович) (19.10.1924, тяниень Мордовиянь Инсарскяй райононь Мокшень Пою велесь), прозаик, журналист. Мордовиянь калконь сёрмадысь (1995 к). Рузмасторонь сёрмадыень сотксонь якай (1975 к.)."
"Пингонь ётазь кармасть марсема пянакутт, конатнень эзда качамсь лихневсь ушу. Тяфтама пянакудсь эвондась 19в. 20 в ушетксста мокшень и эрзянь куттнень эса марафнесть кирпицень голландкат."
"Торама - оцю турба, конань Тюштя оцязорсь мокшень ломатненди илядозе сонь мекольце тумонц инголе. Мзярда сявихне сайхть мокшень мастору эряволь турамс тянь торамас сонь тердемс и сон саль лездомс. (2)"
"Евреень кяль (евреень: עִבְרִית‎ - Иврит) - семитонь кяльхнень эзда фкясь. Тяниень евреекс корхтайхть 7 мильонда лама ломатть Израильса. Евррень кяльса озондыхть иудаистт евреень тъналса сембе мастор келес. Евреень кяльсь Израиль масторонь кяльсь. Тяниёк Израильса тага васьфневихть арабонь, англань, амхаронь ди испанонь кяльса корхтайхне. Тяниень евреень кяльсь ащи бибилиянь кяльть мельгеньбаниец."
"Лама тонафтф ломанень коряс ётмелянь кевонзафкст няфтьсазь: 150-200 мильоншка кизот ёт Юраень пингонь теропотт, ряв оцюнетькаст (динозаврат) арасть нармонькс. Сембода сире содаф нармонць тя Юраень пингонь Archaeopteryx. Лама палеонтолокт кемайхть нармоттне ня ётмелянь оцюнетькасне, конатне судардсть Пурпингонь зиян 65,5 мильоншка кизода инголе."
"Меколи мольсь лемдемань-андомань койхне. Имбабась ветнезе рьвянять пянакудть ваксс, коса миртть тядяц путнесь рьвянянц прянц лангс кши, а Имбабась кирдезе кшить, штоба ся афоль пра. Миртть тядяц севонкшнесь лия кши, эрьхнезе мархтонза васенце кшить, кона ащесь рьвянять пряса и кайгиста корхнесь: ""Мазайкс лемцень путсан"". Тя лемса ърьвяямда меле сембе лемнезь од рьвять или лемнесь эсь стирень лемсонза, но меле путнесть ава валть (Васинсь арсесь Васинавакс, Ламака - Ламакавакс). Тяда меле миртть тядяц путнесь эсь кядь лапшензон лангс Букань сиволь, кши, сал и алхт, свяшендсь, Имбабась кирдезе кядензон, а од рьвянясь комафнезе прянц и ярхцать тядять кядьстонза."
"Heikel, Axel Olai, 1851-1924: Die Volkstrachten in den Ostseeprovinzen und in Setukesien. Helsingfors, Druckerei der Finnischen Literaturgesellschaft, 1909"
"Кивано (латинокс Cucumis metuliferus) - фкя кизонь куяроннетнень тъналста касыкссь. Кивано шары якстерь тюжя тикла лангс 10–15 сантиметрашка кувака, сонь улихть «кярьмодемат» тянь сюнеда сон ёткапингонь дебень лаца. Пукшец пиже ди сонь лама 5–10 милиметрашка кувака акша видьмода. Апак кенерьть киваноть кярьмодеманзон ваксса ули пиже сёрманят. Сонь ускихть Кучка Америкста ди Израильста. Ярхцамбяльс сявихть пиже пукшец видьмонзон мархта, сонь таньфоц куяр тикла эли банан мархта лаца. Пукшенц ярхцамда меле киваноть ули кода нолдамс тевс кода мазы шаваня. Видьмонза улихть кода коськфтамс, меле озафтомс эди тяряфтомс синь касфтомс кудса."
"Варда - мифологияса пялес мифическяй образ, ёжу, кяжи, сельмонь каяй стирня сязентьф - нозонтф щамса. Вардань копорьсонза тяштькс, кона няфнесы сонь сотксонц тона шинь вийхнень мархта."
"Авестиень кяль — сембода сире содаф иранонь кяльсь. Тя кяльса сёрмадсть зороастризмань иняру сёрматкс (Авеста), сяс кяльти мярьгихть авестиень). Кафтошка тёжатть киза Авестань шнамаморат ётафнесть кургста кургс. V векста м.п. авестиень кяльти арьсеф башка авестиень алфавит арамеень курок сёрмадомань коряс, сонь сувсесть 50-да лама тяшкс лацкаста иняру кяльть сёрмадоманди. Тя кяльсь тяниень пингс ащи Индиень ди Ираноньзороастризмань кундьянь озксонь кялькс."
"В.Н. Майновонь материалонза няфнесазь, ко- дамоль мордовскяй семьясь XIX векть пенцты. Ульсь кудазор, кудазорава, покштяй (э.), покштяава (э.). Исследовательсь сёрмады, што сяда оцю семьят сон няйсь мокшетнень ширеса. «Эрзянь семьяса, — сёрмадсь публицистсь-этнографсь, — сисемда лама ломань мон ашень няе, а мокшень семьятнень эса лувондонь 25 и сяда лама ломань... Иссаса тейне няфнесть атя, конань родоц сокама лисендсь 21 сокаса; сонь семьясонзоль сонць, рьвац, брадоц цёранзон мархта, сятнень кота цёрасна рьваснон мархта, сембоц тя семьяса 51 ломань»."
"Ведява - ведень шкайавась. Мокшетнень и эрзятнень кстиндамда ингольдень фкя инь содаф шкайавась. Ломаттне пельсть ведьавать эзда. Арьсекшнесть, бта ведьавась аф аньцек ваяфни ломатть, нои кучси урмат, сяс сюконякшнесть тейнза, путнесть казнет, печксесть лемозонза жуватат. Лувондовсть, Ведьавась лезды шачфтыхненди. А кда кинь лангс кяжияй, тисы сянь аф шачфтыекс. Идьфтома аватне ётафнесть лемозонза ведьозкст, эняльдсть кучемс иднят. Тяка пингть ломаттне шарьхкотькшнезь, што ведьфтома аш эряф: ведсь эрви паксятненди, лугатненди, вирьхненди, ляйхненди, эрьхксненди, ведьфтома аш кода кунцемс калхт. Сяс устнай народнай твочестваса ведьавась аф аньцек пелькс шкайава, но и ломаттнень лездысна."
"""Тамбовскяй губерниянь ошнень и велетнень лувкссна"" (1866 кк.) Жарав велесь - казеннай и азоронь веле, а щи 118 пирьфста. Тя ширеса маштсть крандазонь и нурдонь тиендема. 1882 кизонь тяштьфкснень коряс , Жарав велеса 196 ирфоль (774 ломань)."
"Азондоматнень (преданиятнень) эса улихть фантастическяй мотифт, синь геройсна маштыхть тиема сянь, мезе аф тиеви ломанти. Мзярда азондыхть тяфтама сюжетт, синь няфневихть видекс, аф ёфксокс. Инь сире азондоматне – тя преданиятне пяк оцю, сери ломаттнень (великаттнень) колга, конат ульсть Масторть лангса васенце эряйкс."
"Шачсь Сире Шяйгавса, Ново-Троицк велеса. Школать аделамда меле тонафнесь художественнай училищаса. Сяда меле аделазе М. Горькаень лемса Литературнай институтть и кармась работама Мордовиянь книжнайиздательстваса редакторкс, меле - Мордовиянь писателень союзть правленияса литературнай консультантокс. Гадаев В. А. суваф Россиянь писателень союзти. 1992-це кизоста сявомок - Мордовиянь госпремиянь лауреат."
"Феоктистонь Сандор, (1928 - 2004) суоми-угронь кялень содайсь, сёрмадсь 100-да лама тонадомань сёрмадома мокшень, эрзянь ди суоми-угронь иля кяльхнень коряс"
"валбе вельде -達, -たち (-тати): 私 (ватаси, мон) — 私達 (ватаситати, минь), 子供 (кодомо, шаба) — 子供達 (кодомотати, шабат), あの人 (анохито, сон) — あの人たち (анохитотати, синь). Интай вал 友 (томо) эди 友達 (томодати) ня 'ялга' ди 'ялгат'."
"Бульбофиллум (латинокс Bulbophyllum) — Орхидея тъналста панчф касыкссь. 1803 калопне (вид). Васьфневихть Азиеса, Америкса, Африкса ди Мадагаскарса."
"Тяни велеса эряйхть лама сире ломаньда, оттне тушендыхть покодема и тонафнема Москуву и лия ошненди. Шабатне сашендыхть тонафнема Рыбкинань школати. Велеса ётафтф газ, ведь, ули асфальтонь ки. Велесь явови колма вастова: Шангур, Вярьпе, Орган."
"Оржа пиле илякс шпиц (германокс spitz ""пиште"") – пинень калопсь пяк туста пона мархта, топаза ронга, оржа нусмор, оржа пилет ди тангодста пувордаф пулоня мархта."
"Шистяма Азия - Азиянь пялькссь, коза сувсихть Китаень, Япунонь, Пялешинь ди Пялевень Кореятне, Макау, Монголия, Рузмастор аймакне ди Тайвань."
"Мокшэрзятне тялонда курькснесть соксса. Финно-угорскяй нароттне сокснень лемнезь пцтай фкакс: мокшетне и эрзятне сокст, эстонецне - сууски, фиттне - суксет."
"Эпипогиум (латинокс Epipogium) — Орхидея тъналста панчф касыкссь. 12 калопне (вид). Васьфневихть Евразиеса, Кельмеширень Африкса ди Океаниеса."
"Петерсон Шкаенди озонды ломанель, сяс сон оцю мяль шарфнесь монастырьхнень эди церькуфнень эрямопингснонды. «Инзара ошть эди уезть колга эрямопингонь кулятнень» эса 6 глават лемдсь кунардонь монастырьхненди, духовенствати и стак тов. Петерсон сёрмады, кода тя ширеса эвондасть васенце монастырьхне: «Путневсь ёмла кельяня, коса ванфтовсь озондыть сембе козяшиц — тусьфкясь... куднять ваксса шувондовсь переня, пандехнень лангса касфневсть перень сёрот. Пингонь ётазь озонкшнить ширес сашендсть кундайхне, ракшань мельге панихне, кой-конат синьге эздост арсесть монакокс». А вов мезе пачфневи Пърдошань монакнень вастть колга (XIV сядакизк): игуменць Иринарх пеняцясь Темникавонь татархнень лангс: синь монастырень модатнень «фатнесазь ди ракшань ванома васттнень соксесазь». Порамон игуменцке пеняцясь татархнень и мокшетнень лангс «Пърдошань монакнень вастть лама кизот ульсь кода торпингса». Аф ичкозе монастырть эзда ульсть ширязть Кулунчаконь моданза. Шкайти озонкшнихне ди ширязсь фкя-фкянь мархта ашесть ладя. Мес тяфта аймаконь содайсь сёрмады монастырьхнень колга: ""улема, сяс, мес сон шарьхкотькшнезе: озонкшнихне трясть пря аф ёмла перенять вельде, ся пингть монастырьхнень ульсть ни оцю вирьсна, лама модасна, ракшань ванома вастсна. Сяка Пърдошаса, коса 30 монаколь, азорондась «Слободкань, фкя оцю велень эди ниле ёмла велень лангса», монастырть мельге лувондовсь 2000 варданка, 1250 десятина мода, ди монастырсь коль сяда козякоткшнесь. Петерсон сёрмады, шкайти озонкшнихне «ваймонь ванфтоманкса» азорть кядьста анцесть сокай-видихть, эрек ваймот. Кода няйсаськ, эрь монастырень монакть лангс велева покодсь нинге 60 ломань, ва мес лисендсть аф ладяматне. Кода няйсаськ, велеряйхне кирдсть кяж монастырьхнень лангс. Кой-коса ульсть върьгятнематка. Петерсон пачфни тейнек, што Кадомонь эрзясь панезе эсь масторстост пустынникть Герасимонь. Ульсть тефт, мъзярда шавондозь озксыятихнень, грабсезь церькуфнень. Ттяфтама тевда аф ламоль, сяда ламоц озксвятихне вятезь пряснон лац, ладясть мокшетнень эди эрзятнень мархта. Катк вихца, но мокшетне эди эрзятне къстиндафтольхть, ётафтфтольхть кристозшити. Петерсон азонды лама азондомада иняру мощатнень колга. Корхтави фкя мяляфтови тевонь колга, мъзярда оцю толонь пингста мокшень эли эрзянь крестьяттне ашезь нолда толть церькуфти, интай эсь кудсна ся ёткть палсть ни. Петерсон азонды ся ломаттнень колга, кинь сембе эряфсна лемтьфоль кристозшити. Фкя пакшесь лемтьф блаженнай Григориенди. Пингонь ётазь сон сёрмадсь «Краснослободскяй Спасо-Преображенскяй алянь монастырсь» покама. Эсь работанзон краеведсь тяшнезень архивонь материалхнень коряс, сон шарьхкотькшнезе, што кунардонь документтне пяк ламонь колга пачфнихть, а синць ванфтовихть пяк кальдявста. Эрямопингонь-документонь козяшить ванфтоманди Петерсон тернесь тиемс сяда лама тонадомань аркивонь комиссиеда, фкя тяфтама комиссия сонць пуроптсь Пензаса, а меле кочкафоль тяза луви полаяйкс. Петерсононь эрямопингонь-аймаксодаень публицистикац ули кода явомс башка пяльксова. Иляста сон печатлакшнесь аркивонь документт эди мезевок тейнза ашезь полаткшне. Сяда сидеста сон ламоц кунардонь материалхнень коряс сёрматкшнесь сёрматфкс эли покама тя-тона темас. Петерсононь работанзон эса марса котляфт документонь ширесь, фольклоронь азксне, айнематне. Кепотьксонди, Инзарань иняру васттнень колга азондомста авторсь максси ёфкст, айнемат. Петерсононь ашельхть документонза сянь колга, кодамоль Пърдошань уша ширде, сяс сон сёрмадсь иля тяфтама монастырьхнень мяльса кирдезь."
"В.Н. Майнов сёрматкшнезень раднякешинь лепнень, термиттнень: «Мордовскяй семьяса, — сёрмады авторсь, — пяк лама лемда, кодамоса пшкятькшнихть фкя-фкянди фкя семьянь ломаттне, ширемста варжакстыхть сянь лангс, кие юкстасы, кода пшкятькшнема тейнза тя или тона раднянцты»."
Ала Саксонь (ала саксоннекс Nedersaksisch) - шивалгом германонь кяльхнень корхтафкссь эли корхтафксне. Сонь эса корхтайхть Кельмеширень Германияса ди Шистямаширень Нидерландса.
"лувкс мархта япунонь лувома вал вельде: 馬 (ума, лишме) — 一匹の馬 (иппики-но ума, фкя лишме), лувома вал вельде -匹 (-хики,-пики), кона кондясти ракшатнень лувомаснонды; 会社員 (кайсяин, покоди) — 五人の会社員 (гонин-но кайсяин, вете покодихть), лувома вал вельде -人 (-нин), тя лувома валсь кондясти ломатнень лувомаснонды."
"Левжаса шачсь Россиянь и Мордовиянь народнай артисткась М.Н.Антоновась и Россиянь заслуженнай артисткась Ю.П.Учватовась, профессорсь М.В.Учватов, наукань кандидаттне М.В.Романовась, Р.А.Заводовась, Вооруженнай Силань полковниксь Н.В.Гаршин, музыкантсь и дирежерсь Иван Резепов, заслуженнай артистсь Павел Учватов."
"Мокшень корхтамакссь - башка мокшень википедиеть пяльксоц, конась тифоль сембонди, кинди эряви мокшень кялень содамошинза. Тяса ули кода мумс эрявикс информацие тяниень мокшень корхтама кяльть колга."
"Данонь кяль (данокс dansk) - пялевень германонь кяльхнень эзда фкясь. Данокс корхнихть 6 мильоншкада лама ломатть Данмасторса. Тя кяльса стане ина корхнихть 50,000 датт конат эряйхть пялевень германиянь Шлезвиг-Гольштайн модаса. Данонь кяль тонафнихть грёнландань ди фареронь тонафтомвастова. Исландаса ди Фареронь цёнгаса данонь кяльть эрявикс омбамасторонь кяль тонафтомвастонь тонфнихненди. Данонь кяльса корхнихть данонь тъналхт Аргентинца, Америконь Сотксса ди Канадаса."
"Сире Сомай (рузкс Старая Самаевка) - велесь Мордовия республикса Мокша масторса, Лашмонь районца. Ащи 30 вайгяльбе Лашма ошть (Ковылкина ош) эзда."
"1871 кизонь октябрьста В.Н. Майнов путфоль Рузонь географическяй обществать этнографиянь отделениянцты учёнай секретарькс. Тя пингти сон печатлась ни аф фкя статья этнографиять коряс. Оцю вастс путомдонзовок меле Майнов аф кадондсы научнай тевонц. РГО-нь рукописнай фондса кочкафоль пяк лама тяштькста, конань тиендезь священникне, картографне, исследовательхне-этнографне и лиятне. В.Н. Майнов и Д.К. Зеленин лама вий, эрьгя путсть ня тяштькснень петнемазост, меле нолдафоль ниле томса труд — «Описание рукописей ученого архива ИРГО». Рукописнай фондсь пяк оцюволь, лама материал нинге лядондсь аф печатлафста."
2005 — Владимир Путин путозе сонь кандидатуранц Мордовия республикть масторпуромксонь инголе. 10 ноябрьковста Мордовия республикть масторпуромксонь депутатонза кочказь Николай Меркушкинть республикть оцюнякс.
"Уфам - мокшень седямань кядьёнкснень эзда фкясь. Уфапне аф фкя лацотольхть. Синь явондовсть сянь коряс, мезьста тифт. Ульсть уфапт, конат тифтольхть вазнянь кедьста. Уфамти тонгондовсть колма почкт. Фкя тяфтама почксь тиендевсь пяшень или келувонь шуфтста, сонь ульсь «кяльняц». Тя почкста мольсь алуце вайгяльсь, бурдонць, омбоце и колмоце почкне тиендевсть сендиста, синь ульсть кафтонь варянясна и нюдиень кодяма «кяльнясна». Фкя почкть эзда мольсь вярдень вайгяль, омбоцеть эзда – алудонь вайгяль. Кой-коста почкнень тарксезь вазнянь кедень уфамста и морасть мархтонза нюди лаца."
"Кроме победы на чемпионате мира в Хельсинки, в его спортивной копилке и другие победы: золото чемпионата России (2001), победа в Кубке России (2003), а также в Кубке Европы (2005, Венгрия)."
"Англань кяль - германонь кяльхнень эзда фкясь. Ащи шоряфксокс, кона тиевсь Греконь кяль, латинонь, кранцонь кяльста, сире англань ди саксонь корхтафста."
"Лишме (латинокс Equus ferus caballus) - ракшась аффинцпестявнень тъналста. Васу мольф. Фкя понац иляткшнесь идемкс (Equus ferus), меле юмась."
"1) Каменнобродскяй ркснень и мордватнень щамсна. (Кодамот щамсна руснень и мордватнень, конат эряйхть Пензенскяй губерниянь Краснослободскяй уездонь Каменный брод и маластонь велетнень эса.) Москувонь университетонь известият. 1868. №4. 327 – 333 л."
"Сайгин Михаил Лукич (21-це ноябрь ковсь, 1913-це кизось, Ёжка велесь, Мордовия Республикась — 27-це апрель ковсь, 2007- це кизось, Саранск ошсь, Мордовия Республикась) —мокшэрзянь-мокша писательсь, прозаиксь, СССР-нь Писателень Союзонь членць (1962), Мордовскяй АССР-нь заслуженнай писательсь (1983), Мордовскяй AССР-нь Государственнай премиянь Лауреатсь (1993), Мордовия Республикань Народный писательсь (2003), Великай Отечественнай войнань II-це группань инвалидсь, ветеранць."
"Силезиянь воеводши (полекс Województwo śląskie, силезиекс Wojewůdztwo ślůnske) воеводши кучка-лямбеширень Полень масторса. Силезиянь воеводшиса 4 650 300 эряйда. Пряошец Катовице ош."
"Тамбовскяй крайть кунардонь пингонц тонаф¬немста И.И. Дубасов сёрмадсь, што «ня факттне аф аньцек тястоконнет, синь оцю марнек Россиянь питнесна, синь эрявихть содамс марнек миронь ломаттненди»."
"Ошкять азорац ульсь Темникавонь татаронь мурза Уразай, конань рузонь оцязорсь казнезь Идем паксянь модань умаса 1631 кизоня пара покаманкса."
"Географие (греконь кяльста грекокс: γεωγραφία) модань ди масторонь тонафнемакссь. Васенце ломаньць, кие кундазе ""географие"" валть ульсь Эратосфен (276-194 м.п.и.). Ниле эрямопингонь илат географиень тонафнемаса тя кели перьфпялень ди ломанень феноменонь анализ, васттнень тонафнема (вастт ди аймакт), ломань-модань ди масторонь тонафнематне. Тяниень географие тя кели тонафнемакссь, конац ванонды Модать, сембе эряйхнень ди перьфпяльень комплексснень, синь эрямаснон ди касомаснон. Географиесь явф кафта оцю тарадс: ломанень географие ди физиконь географие."
"Ламонь-ламонь ня методонди эрявкстыхть башка кядьёнкст конанди эрявихть питни башка тонадомань паршихть. Кепотьксонди тяфтама тонадомаса, кода физиксь, кимиесь, тяштень тонафнемакссь. Текниконь лепне сидеста кирьфтайхть акронимс."
"Сембода ёмлась тя Pelecanus onocrotalus-сь, сонь серец 1.25–1.32 м ди 3.9–7 кг. Сембода оцюсь тя Pelecanus crispus-сь, сонь серец 1.60–1.80 м ди 10–12 кг."
"Зубу (рузкс Зубова Поляна) – кунардонь мокшень ошсь, тяни лувови ош лаца эряма вастокс. Васенце лятфнематне колганза лувондовихть 1679 кизоня. Эряйда 10.000 ломатть. Зубунь районть пряошец ащи 435 вайгельбет Москуть эзда, 180 вайгяльбет Пензать эди 201 вайгяльбет Сараношть эзда. Ащи Парца лять търваса. Зубусь лувондови кода Мордовиять инь оцю районоц."
"Касонды 30-35 метрашка серес, пондонц диаметроц уленди 1 метра. Тя колма-салмоксонь пичесь (эрь пусмоста касондыхть 3 салмокс 15-20 сантиметрашка кувака). Пичемаренза 5-9 сантиметрашка оцю, видьмонзон кувалмоц 1,5-2,5 сантиметра."
"АВИНАВА, м., э. – Авинть азоравац-ваныец аф цебярьда. Кода инголи арьсесть сембе мокшэрзятне, этнографическяй группатне – терюхаттне, каратайхне, шокшетне, эрь авинца ульсь сонцень Шкай лаца ваныец. Лотксь, конань потмоса эжделезь авинть, лувондоволь А. эряма вастокс и сяс тоса тиендельхть иланди печкома (печкольхть атёкш). Печкома вастокс арсельхть и авинть стропиланза. А. эрь кизоня фкя пингть (ванк: Авин озкс) тиендельхть озкс (озондома ила). Якстерь атякшсь, конань печколезь тя илати, няфнель соткс толть мархта (штоба афольхть пала сёронь, суронь пулфне). Илать коряс, озксть песта кевoрялезь кияксть ланга и ёрялезь вяри шава позань кружкатнень, арьсемок сянь колга, штоба сёра прясь касоль оцюста тя и сай кизотнень. Кода арьсесть, Авинавась маштоль ломанти тиемс кальдяв, кда сонь кяжияфтолезь или кяжияфтольхть кодамовок ломань. Мифнень коряс, авась, кона ашезе кулхцонда эсь тядянц-алянц эняльдемаснон, ульсь пондаф авинца (пондазе Авинавась). Мзярда пяк сярядельхть, эрзятне якасть авинть лангс пялевеста. Тоса синь эняльдельхть Авинавати, штоба сон лездоль сярядемста пчкамс."
"Кода публицист-этнограф, В.Н. Майнов вяри лятфнеф журналда башка тяфта жа сёрматкшнесь «Неделя», «Новости», «Знание», «Древняя и Новая Россия», «Киевская старина», «Новь» и лия изданиятненди. Сонь публицистическяй наследияц исследовательхненди нинге эряви тонафнемс."
"Решат Нури Гюнтекин (туркакс: Reşat Nuri Güntekin ; 25 ноябрьковста 1889, Стамбул - 13 декабрьковста 1956, Лондон) — туркань сёрмадысь ди драма сёрмадысь."
"Ларионов Сергей Степанович - (6.10 1908 - 4.8.1991) Шачсь МР-нь тяниень Зубово-Полянскяй райононь Анаю велеса, прозаик, МАССР-нь заслуженнай писательсь (1977 к .). Шачсь крестьянинонь семьяса. Аделазень саранскяень пединститутть, А.И. Полежаевонь лемса МГПИ-ть. 1927-30 кк. - велень Советонь секретарь, Анаю велеса колхозонь председатель. Сёрматфоц лисендсь 1932 кк. сявомок."
"Япононь кяльсь сёрматкшневи колма сёрмадомаса: китаень тяшкст, конанди мярьгихть kanji (漢字), и кафта силлабиконь сёрмадомат тиф китаень тяшкста hiragana (ひらがな эли 平仮名) эди katakana (カタカナ эли 片仮名). Латинонь алфавитсь rōmaji (ローマ字) станя жа сидеста васьфневи тяниень япононь кяльса кода: организациянь лемса, логотипса, рекламаса, содама машинаса. Unicode'са хирагана ащи U+3040 - U+309F позициеса:"
"Аввакум (Аввакум Петрович Кондратьев), (1620 или 1621, Нижняй Новгородонь губерниень Нижняй Новгородонь уезонь Григорово велесь — 1.4.1682, Пустозёрск ошсь) - протопопсь, сирекоень рузонь церькуса инярусь. Ащесь сире койса озонкшнемать (старообрядчествать) инкса. Сёрмады Л.Толстоень ди Д.Лихачёвонь арьсемаса, Аввакум эрзяль."
"валть кафонзаманц вельде: сяка ироглифть обмоцекс сёрмадома эземс ули кода путомс 々 тяштькс: 山 (яма, панда) — 山々 (ямаяма, пантт). Омбоце валсь сидеста пови рэндаку-c, тя мзярда омбоце валть васенце пяряв аф моравиксоц арай кайгикс: 日 (хи, ши) — 日々 (хиби, шит), 人 (хито, ломань), 人々 (хитобито, ломатть), 島 (сима, цёнга) — 島々 (симадзима, цёнгат). Аф сембе лемвалхт улихть кода путомс лама лувксс тяфта."
"""Oma Mua"" карелонь кяльса газетась васенцеда лиссь Карелияса 8-це лямбековста 1990-це кизоня, кизода меле кода КАССР-нь Министрань Советонь Президиумсь ладязе карелонь кяльса тяштемать латиницань тяштемать коряс."
"Сяс вельвичия эряфоньберьф (ньлне иможияма пингста) ащи од лисенди касыксокс, сонь кондяма касыксонь аш. Вельвичиясь кафта кудонь касыкссь, сяс панжеманди ди видьмияманди эрявихть кафта касыкт – алянь симанкс эди авань симанкс. «Панчфонза» ащихть кузмарьняса (куз эли пиче лаца), синь лисендихть лопань мяньдефксста. Авань кузмарьнятне кенеремада меле срадыхть эди эстост лисихть лама васле вармань каннни видьмонят. Филогенетиконь коряс сон пяк кунардонь гнетоннетнень (Gnetopha) полгань эзда фкясь, пиченнетне сяда малот вельвичиянди. Гнетоннетнень полгаса ащихть 3 пяк аффкат юрхт: гнетупт (Gnetum) – лиан лацонь касыксне оцю вадяв лопат мархта, эфедра (Ephedra) кофкст эди аньцек фкя вельвичия."
"Инь удалаф пеетькшнеманза сувасть мокшень сатирикнень и юмористттнень ""Тон- Тейнь, мон.."" марстонь сборникозос, кона нолдафоль Мордкизса 1986-це кизоня. Голенков Н. Б. варсчсезень виензон драматургияса. Пьесанза тусть мяльс , ламотне путфтольхть велень клупнень и культурань куттнень сценаса. ""Кеподьсаськ занавесть"" книгац нолдафоль Мордкизса 1989 к., коза сувасть Н.П. Голенковонь драмань произведениянза. А. Ф. Ежов поэтть и Н. В. Кошелева композиторть мархта сермадозь ""Сиянь эрьхке"" ёфксть, кона путфоль Мордовиянь государствань музыкань театраса."
"Стихонь сборниконза Мес мазыхть розатне (1969 к.) Мокшесь седисон (1971 к.) Кеншкяняцень, келазь,панчк (1972 к. ) Поэмац: ""Цефкс"". Сон летьф народнай артисткати Мария Антоновати."
"Тя учёнайсь васенда аделазе Петербургскяй главнай педагогическяй институтть физико-математическяй факультетонц, а 1858 кизоня сон сявфоль Пензенскяй дворянскяй институту. Тяса и ушедсь сонь творческяй тевоц. 1862 кизоти самс сон покодсь естественнай наукань учителькс, тя пингть ни В.А. Ауновский кармась шарфнема мяль мордовскяй народть эряфонцты, культуранцты, коензонды. Ауновский пяк вяри путнезе эсь лацонь мордовскяй культурать, пара валса фалу сёрмадсь сонь колганза."
"Сяда кунардонь Пянакудсь марсевсь кевста модать лангс или аф сери фундамент лангс, сон ульсь пялес круглай или овалонь лаца. Мокшетнень и эрзятнень пцтай сембе велева ульсть сёвонень пянакутт. Тяфтама пянакудть ашель качамонь лихтема варясна (ушневсь равжста) - пянакудть путнезь шуфтонь срубкя лангс. Тя срубкять потмонц пяшкотькшнезь шуварда, атцезь кирпицьса (пянакудгиякс) и мзярошкада кепсезь вяри. Качамсь кудста лисендсь вяльдярьмава. Сёвонень пянакудть ульсь пянакудгоняц, томбалангоц. Пянаклангу мадондсть ваймама, эжендема, тяса косьфнесть сёрот, имошт, пчкафты тишет, путнесть кеподема шапакст."
"Мокшень кристозшинь лепне састь мокшень кяльс руснень вельде Кристозшити ётама пингста, интай эрь кристозшинь лемти курок появась мокшень вариант. Синь тячемс сидеста васьфневи мокшетнень ёткса. Ся лепнень грекань, евреень ди латинонь юрсна. Ламот ули кода васедемс кунардонь мокшень евангелиява ди библиянь текстова."
"Варфоломей (тяфта васенда мярьгольхть святой Сярьгейти) шачсь 1319 кизоня. Аляц, Кирилл баярсь, инголе покодсь Ростов ошень оцязорть лангс, меле ётась Катита Юванти (рузкс Иван Васильевич Калита) ширес и ушедсь эряма аф оцю Радонеж ошса. Сисем кизоса, Варфоломей кучфоль тонафнема, тонафнемась цёраняти макссевсь пяк стакаста. Тя стака шись мольсь ся пингс, мзярда фкя святой атянясь озондсь шкайть кядьста панжемс цёрокшти лувомань-тяштемань содамашить. Тяда меле Варфоломей сияк тонадозе лувомать, конай арась тейнза кельговикс. Шабакс пингста цераняти седис пяк малаль шкаень шись: налхксесь сон аф сидеста, тушендсь рахседематнень, пеедематнень и стак корхтаматнень эзда, ярхцсесь аньцек кшида и ведьта, а вершиста и пяденцяста поставась."
"Масторть лангс А.П. кучсесыне эсь лездыензон, конат сявольхть мархтост жуватань, нармонень, ломанень ваймот. Синь мархтост А.П., аф няевомок, тожа ульсь шачема ёткть. Тяда башка А.П. сидеста сашендоль шабатненди онцтост."
"Мельниковть (Андрей Печерскить) «Очерки мордвы (Мордвиттнень колга нюрьхкяня азкст)» лятфневсь кунара азкста колма оцюнят: мунзай Шякшата, ойдяй Пъсьмар эди Цёфкс ойдяй. Цёфксть кувалма Мельниковсь сёрмадсь «сон ся Цёфкссь конанди мярьгсть Соловей рузонь мораса Илия баторонь колга»."
"Смирнов И.Н. Мордва: Историко-этнографический очерк. Очерк истории//Известия Общества археологии, историии и этнографии при Казанском университете, 1892. - Т.10. 3 Пакш. Семейные и общественные отношения. лл.452-477"
"Садри Максуди Арсал, (татарокс Sadrıy Maqsudıy, туркакс: Sadri Maksudi Arsal) (1878, Ташсу веле Казан уез, Казан губерние — 20 февральковста 1957, Стамбул) — рузмасторонь, меле туркамасторонь коень содайсь, масторонь эди политиконь тиись. Васенце и мекольце Идель-Урал статть пряфтоц."
"Касы сидеста вирь тървава, лоткова, ляй ваксса. Пизелксь кельгсы шивалдть. Колма кизонза весть пизелксса эвондай сяда лама лия кизотнень коряс пизел."
"Греконь кяль (грекокс: ελληνικά) - сире Индо-Явропонь кяльхнень эзда фкясь. Грекокс корхтайхть 14 мильоншка ломаттть Грекмасторса ди Кипраса, стане ина греконь диаспорава лама иля масторса. Тя кяльть эрямопингоц 34 сядокизода лама. Греконь кяль ащи башка Индо-Явропонь кяльхнень кундьянь тарадокс, сонь сёрмац - Греконь алфавитсь содаф 9-це сядокизоста м.п.и. Грекмасторса ди 4-це сядокизоста Кипраса. Инголе тевс нолнесь линиянь сёрма ди кипрань азбука."
"Шачсь 10-це январьговста 1907 кизоня Сире Пиченгуж велеса (тяни Мордовия республикть Ельниконь районць). ""Морафтома кудса"" васенце валморац нолдафоль Од веле газетса 1927 кизоня. Эряфоц аф куваколь интай сон кенерсь сёрмадомс оцю азондомань сёрмадомат, конатнень ётксот ""Ёфкс, кона ульсь"" (1929), ""Матовсь кяжец"" (1933), ""Кафта лагерьхт"" (1933), ""Волянкса"" (1935) кувака валморат. Мекольце кувака валморась арьсекшневсь валморама колмоньгърда пяльксокс - ""Колма пинкт, или Колма морот"". Михайилать сёрматфонц ёткса валморат, фельетотт, азкст, нюрьхкяня азкст. Сон васенцесь мокшень кяльвалса сёрмадсь драмат велеть колга - ""Кафта ширет"" (1933) ди ""Ордакш"" фкя актса налхкомась. Фольклоронь мотифне, моразь морави валморань формсь, эряфонь афкуксонь тефне сюлмафт марса, тя тиендьсы сёрмадомать пяк эсь лацоннекс. Повсь репрессиес 1935 кизоня, муворсь валхтозь сонь куломдонза меле. 1941 кизоня нолдавсь ""Волянкса"" кувака валморась."
"Алдал - Авдалово рузонь велесь Зубунь район ца. Велеть лемоц сась Алдал алянь лемста. Мокшетне велети мярьгихть Алдал, аньцек рузонь кяльса кайги кода Авдал."
"Орозай (рузкс Рузаевка) — Мокша масторонь ошсь. Мордовия республиконь башка муниципалень вастсь, индустриень коряс омбоце ошсь Сараношть меле, Орозаень районть пряошец, оцю машина кинь сюлмафкссь. Ушетфоль 1631 кизоня. Ащи 25 вайгельбет Сараношть эзда, Инсарть эди Пишля ляйхнень лангса. 52 000 эряйда лама: мокшет, руст, татархт, армятт, беларуст, чувашт."
"Кунардонь пингста Мокша масторонь эряйхне полаяфтольхть пефтома торпинге якай-шяяй ломаттнень эди ламалувксонь вьргятихнень мархта. Мокшень модатне (Кадом, Мурунза, Мокша, Онуза, Селикса ди илят оцязорксшисна сувсесть Хазаронь каганатс, Равань Булгархнень масторозост, Рузь ширязонзон модазост, Касимувонь канатс, эди юмась эсь отямшиснон XVI сядокизоста мокшень оцязорхнень-ширяснень Рузь оцязорти сюконямаснон меле. Кунардонь содаф мокшень ошне ульсть: Селикса, Норзяд, Мокшан, Кадом, Темникав. Революцияда меле Мокша масторонь пяльксть сувафтозь Мордовиянь (Эрзя-Мокшень) автономонь аймакс, кона полафтфоль меле Мордовиянь автономонь республикакс. Оцю ляйхть Мокша масторса: Мокша (кунардонь мокшень лемоц Ёв), Вад, Ока ляй, Хопра, Воронеж ляйсь."
"Озялса мъзярошка валда тяштть. Денеб тя фкя Озялста тяштсь. Сон пяк валда иднотонга сон ащи 3230 валдонь кизот Модать эзда. Сенем вельф оцюп ащи Озялть песа, вярдень Пялевень Синеть ужеса."
"Америконь Соткс (англакс United States of America, USA илякс Америк) - Кельмеширень Америкса оцю масторсь, пряфтонь республиксь, конас сувсихть ведьгемонь статт ди фкя федерациень перяфкс. Ащи Сетьме ди Атлантикань оцюветтнень ёткса, сонь улихть масторкитькссна кельме ширеса Канада мархта, лямбе ширеса Мексик мархта. Аляска стат ащи америконь масторонь пяльксоц кельме-шистяма ширеса ди сонь ули масторкитькссна Канада ди Рузмастор мархта. Гавайи статсь тя цёнгань кярькссь Сетьмонь оцюведень кучкаса. Пряошец Вашингтон. Масторть тага улихть мъзярошка модат ди цёнгат Сетьме океанонь кучкаса ди Карибонь иневедьса."
"Кши — ярхцамбялсь конась тиеви почфста эди ведьста. Сидеста кшис тага сувси сивонь сал, оргат. Кшис тага поладыхть камборкс, пяштть, коське винамарьхть, маконь видьмот и с. т."
2009 кизоня Metsatöll-сь покась суоминь Spinefarm Records сёрмадома тналть мархта. Од альбомсна «Äio» лиссь мартть колмоце шистоза. Интернетонь сингл и видеонь клип «Vaid Vaprust» мороть лангс лиссь 15-це январьста.
"Семинаристтне тонафнесть риторикать, историять, математикать, латинскяй кяльть, велень хозяйствать, философиять, физикать, медицинать. Мекольце семинарскяй классь — богословскяель. 1863 кизоня 20 кизоса Иван Дубасовсь кучфоль Киево-Печёрскяй лаврань духовнай академияв. Сонь аделамдонза меле сай пингонь публицистсь-краеведсь мрдась Тамбову, покодсь Тамбовскяй учительскяй семинарияса, меле путфоль семинариянь директоркс. Тяка пингть Иван Иванович тонафнезень тястоконь и столичнай архифнень, кочксесь оцю историческяй материал. Тя пингть ни сонь статьянзон лисендсть «Тамбовскяй губернскяй ведомосттнень» эса, лия изданиятнень эса. Ня статьятнень эса исследовательсь ванондозе мордовскяй народть кунардонь пингонц, сёрмадсь этнокультурать, фольклорть, археологиять колга."
"Ельмеев, Криша (рузкс Ельмеев Григорий Ильич) (26.11.1906, тяниень Мордовиянь Орозаень райононь Сузгярьге велесь – 1941 сентябрьковста) - мокшень валморайсь. Мокшень литературть ушедыензон эзда фкясь."
"Сураев–Королёв, Георги (рузкс Сураев–Королёв Георгий Иванович) (19.4.1922, тяниень Мордовиянь Сире Шяйгавонь райононь Кулдым велесь – 23.2.2000, Саран ошсь), фольклоронь кочкайсь, композиторсь, тонафтысь, келеса морамань вятись. Рузмасторонь сетенень казьф тиись (1982), Мордовиянь снтенень казьф тиись (1965). Рузмасторонь Композиторонь Сотксонь полаяй (1963), Мордовиянь Масторонь казнень лауреат (1973). Мокша. 1956-1977 – Сараношень седямань тонафтома вастонь тонафты. Сёрмадсь вокалонь, келеса морамань, инструментонь лама жанрань покамат. Тяштсь «Мекольце судендама» фантастикань оратория келеса мораманди, солистонди, балетонди, лувиенди, симфониянь оркестранди (либреттось авторть, 1973), кафта струнонь квартет, налхкоманди седяма, морот, келеса морамат, налхкомат фортепианонди ди карзиенди. Лама тись мокшень фольклористикаса – лама вайгяльса морамась, моркшень калконь мороть ладонь ширец. Сёрматкшнесь калконь морот. Тись клеса мораманди мокшень калконь моронь ладямат. Содаф кода келеса морамань вяти, «Келу» ансамблять пуроптыец. Тяштсь методиконь лезкст – «Седямань-морамань асуть касфтоманди башка текникт (системань сольфеджио 350 тонафтомпяльксса»), 1978. Сураев – Королёв аноклась кярькст: «Мордовиянь калконь морот» (Моску, 1957, марса Л.С.Кавтаськинонь мархта), «Мордовиянь калконь морот» (Саранош, 1969), «Мор мархта эрямаса» (1989), «Моран тейть, монь Мордовиязе» (1990). Сёрмадсь сёрмафкст ломаньтъналонь седямань сетенень кизефкснень коряс. 60-70-це кизотнень – Рузмасторонь КС пуромксонь полаяй ди Вяре Равань композиторонь вятихнень пуромксонь полаяй. 1965-1982 кизотнень вятезе Мордовиянь композиторонь пуромксть. Казьф Омбоце торпингонь 1 степенень орденца, «Отькорьшинь инкса» медальса."
"Кунардонь пингста велеса ульсь анцек фкя курня, конац ащесь Инсар ляйть туркс. Тянкса велеть лемдезь Туркс ляйкс. Пингонь ётазь кьрвязсь велеса фкя кудсь, меле толсь фатязе марнек велеть и сембось палсь. Велеряйхненди пяк мелезост ульсть ня васттне и шачем масторснон синь ашезь када. Путсть од кутт, конат тяни ащесть мельцек ляйть кувалмос, Инсарть виде трвасонза. Велесь полафть, кассь, но сонь тячиень шис лемнесазь Туркс ляйкс. Велеть васенце путома и палома кизонза аф содафт. Рузонь тяштьфксса сон эвондась XVII сядста, но сире велеряхне азондыхть сяда кунардонь пинкнень колга."
"Азондовсь мяль, бта кунардонь марстонь финно-угрань эрямань пингть ульсь аф кемонти, а кототи лувомань система. десятеричнайсь сонь полафтозе. Шять и тяфта. Но и кемонь лувомань системась уральскяй нароттнень кяльса кунаркиге: кемонь - эст. ""кумме"", суоми ""кумменен"" Числительнайхне, лувомась радня нароттнень пяк мала, фкя лацонне. Пинге етазь числатнень вельде азонкшневсь мирть - масторть мифологиянь ширец, кой-кона числительнайхне кармасть лувондовома магическяйкс, сакральнайкс. Мокшэрзянь фольклорса сидеста путневихть карань - каршек сиресь - одсь, серись- ёмлась, видись - кержись."
"Помидор (латинокс Solánum lycopérsicum) — илякс зирнямарь, касыкссь пурьгоксоненетнень юромста, фкя- эли ламакизонь тишесь. Касфневи кода лемнякс, сонь иможензонды тага мярьгихть томат."
"Озял иля Зодиакть Ляценди тяшксста тяштеналхнень мархта (васенцеда Лира ди Куцькан сонць Ляценди мархта), улема, сотф Стимфалиень нармоттнень айнемаснон мархта ди фкя Гераклань оцютевонц мархта (сонь кемгафтува оцютевонзон эзда фкясь)."
"Менелень Аляньке (грекокс: Πάτερ ἡμῶν, латинокс Pater noster, сире славянокс О́тьчє нашь) — Кристозшистонь сембода эрявикс озондомвалсь. Евангелиеть коряс Исус Кристозсь сонь максозе сонь тонафниензонды:"
"Сатурн — котоце шары тяштсь Шить эзда, омбоце оцю планетсь Шить системса Юпитерьть меле. Уран, Юпитерь ди Нептун мархта лувови ""газонь оцюпкс"". Лемоц сась латинонь кяльста, римонь Сатурн шкай лемста."
"Пайгарма (рузкс Пайгарма) - велесь Мордовия республикса Мокша масторса, Орозаень районца, Пайгарма ляйса. Лемоц сась ""пой гурыне"" (пою куроня) валста, сяс мес пою вирь моли Пагармаста Хованщина валгамвастс."
"Меркушкин, Криша (рузкс Меркушкин Григорий Яковлевич) (23.11.1917, тяниень Мордовиянь Инзарань райононь Од Иссапря велесь - 13.1.1979, Сараношсь), Советонь Сотксонь партиять тиись, рямопингонь содайсь, тонафтысь, драма сёрмадысь. Эрямопингонь тонадомань кандидат (1947). Мордовиянь калконь тонафтомань шнаф тиись (1965). Мордовиянь Комсомолонь казнень лауреат (1968). Мокша. Меркушкин Криша тонафнезе Мордовиять тонадоманц эди культуранц эрямопингснон, мордовиянь калкнень этногенезсна, коммунистонь мордовиянь аймаконь пуромксонь эрямопингонц, эрямопингонь ширде ванондозе мокшень эдии рузонь калкнень ёткснон, тевснон, ульсь ""Масторава"" эпость кочкаензон ёткса, ""Рузонь-мокшень валксть"" (М., 1951) редакторонзон ёткса. Сон сёрмадсь Мордовиять эрямопингонц коряс тонафтома книгат эди тонафтома лезкст, сёрмадсь 8 налхкомат мокшень эди рузонь кяльса: ""Калкть лемса"" (1955), ""Эряфонь кига"" (1962) эди илят. Пцтай сембе синь путфт театраса. Советонь Сотксонь Вяре пуромксонь 3 тердемань депутат, Мордовиянь Вяре Пуромксонь депутат (1967). КПСС-нь 23 пуромксонь делегат (1966). Казьф Ленинонь, Якстерь Котфонь, Покама Якстерь Котфонь, ""Почётонь Знак"" орденца, медальса."
"Ретороманонь тя марстонь лемоц пяк мала корхтафкснень кярьксонди, синь эса корхнихть лямбе ширень Швейцарияса ди синь сувсихть рето-романонь кяльхнень тъналс. Тяка тъналс сувсихть ern ладин ди фриулиянь кяльхне."
"""1728 кизоста Темникованнекс лувондовсть 10 велет. Тя Левжась - старостась Очка Вешаев, Усад велесь - Милушка Шиндяев, Сидоровкась - Солдатко Вишняков, Сюзгари велесь - Сюдаска Атышев, Перхляйсь - Дьячка Митриев, Муравьёвкась - Костка Саитов, Пишлясь - Митка Родаев, Кулдымсь - Чудотка Надежин, Темяшевась - Эрзяйка Пяршин, Верхтялимось - Сергейка Гаврилов , """
"Хазаронь каганатть тапамда Пурешти савсь тюремс губаттнень и руснень мархта. 1220 кизоня Пуреш арась Владимиронь князть Юрийть кяденьгирдикс, ульсь тага куманонь Кан Котян кяденьгирдикс. 1229 кизоня мокшень-половецнень ушмосна тапазь Пургазонь ушмонц. 1236 кизоня Мокша мастору върьгятсь Зърнянь Ушма. Пуреш арась Батунь кяденьгирдикс эди полаясь Явропу якамаса сонь ушмонц эди сонь цёранц Атямас мархта."
"Руднясь' (рузкс Рудня) — ляй, прай Алатырьти види ширде. Кувалмоц 90.8 вайгяльбет. МР-са 39.6 Ушеды Болотникова велеть маласа, шуди Мордовиять кучка вастованза и Нижняй Новгородонь аймакова. Эзонза прайхть Ирсетсь, Руднячкась, Юстьюрсь, Маискась, Конопаткась, Ингиряйкась. Ляйть маласта васттнень оцюшкасна сокафт. Нижняй Новгородонь аймаконь Дивеевонь Усадоц велеть ваксса шудемац азондови тяфтама цифраса - 4.6 м/сек. Прама ширесонза ляйть ширец пачкотькшни 10 метрат, крхкалмоц 1 м. , ляй трватне валогат, касфт исаса."
"Монголия - масторсь Шистяма ди Кучка Азиеса. Масторкитьксонза Китай мархта лямбеширеса, шистяма ди шивалгомширеса, ди Рузмастор мархта кельмеширеса."
"Куйгорожсь эрь пингть анай тев нъльне мзярда тиф ульсь сембось. Сон козякофтсы эсь кудазоронц, якай ракшатнень мельге, раштафтсыне синь, эди стак тов. Машты тиемс покоди пяк курокста (фкя веста маштоль путомс куд, кардаз, сокамс паксять, видемс сонь, кочкамс сёрать, тиемс сядошка ярхцамбяль)."
"1870 кизонь май ковста В.А. Ауновский ульсь губернскяй статистическяй комитетонь секретарень Всероссийскяй съездса, кона ётась Петербургса. Сон кочксевсь делегатокс Международнай"
"Норкин Александр Николаевич - (15.10 1927 - 27.8.1997) Шачсь МР-нь тяниень Кадошкина районца Куликовка велеса, Меле эряйсь Саранскяйса, лама киза покодсь ""Мордовэнергоса""."
"19 векть песта путфоль шуфтонь Крестовоздвиженскяй церькавсь (тяни сон аш), эста пуфтоль школа, коса 50 кизот покодсь А.П.Лавровскаясь. Эрь кизоня 9 майста ётафневсь ярманка, эрь недлянь пяденцяста - базар. 1913 кизоня велеса лувондовсь 627 кудпирьф (4 575 ломань), 1930 - 743 кудпирьф (4 111 ломань). Пуроптфоль Ленинонь лемса колхозсь, 1996 - це кизоня - ""Сурвеле"" ВХПК-сь."
"Аэрофонакс мокшень седямань кядьёнкста лувондовихть: шпулькась, акациень куфтолсь, сендиень морамась, куень почконь морамась, пяшень морамась, вяшкомась, севонень вяшкомась, шужярень морамась, нюдись, уфамсь, торамась."
"Рава (рузкс Волга, татарокс Идел) - ляйсь Рузмасторса, Явропонь пялькссонза. Сембода оцю Модань ляйхнень эзда фкясь. Ляйть кувалмоц — 3.530 вв, вастоц — 1.361.000 км²."
Велесь васенцеда лятфневи 1674 кизоня кода Керенскяй засечнай чертань служилай мокшень веле. Гражданскяй войнать пингста Заропкать лангса ётасть М. Харитоновонь и Ф. Алексеевонь отрядсна. Лотксесть велети Пугачёвонь ломаненза (1773-1775 кк.)
"Птолемейть ульсть лама тонадомань сёрматкстонза, колмотне эздост тячити самс пяк эрявикст арабонь ди явропонь тонафтоманди. Васенце покамац содаф кода: ""Альмагест"" (грекокс: Η Μεγάλη Σύνταξις, ""Оцю трактатсь"". Омбоцесь - ""Географиесь"", коса сон азондсь сембе ся пингонь масторлангонь колга греко-римонь содамошитне. Колмоцесь - ""Тетрабиблос"" (""Ниле кинигат""), коса сон тяряфнесь шарьхкотьфтемс гороскопань астрологиять Аристотелень смузьшинь вельде."
"Эряви азомс нинге вов мезсь: тя тевсь няфтьф рисункасовок. Тя рисункась ули летописнай сводса. Кунардонь мокшэрзянь воиттне рисавафт сокс лангса, соксне тячиеннетнень лацот, аньцек кядьсост аш байдект."
"Швайцарие (германокс Schweiz, кранцокс Suisse, италиекс Svizzera, ретороманокс Svizra), илань лемоц Швайцариень конфедерациесь - масторсь Шивалгом ширень Явропса, Швайцариень Альпса, эряйда 7.6 мильон ломатть. Швайцаресь тя федерациень республиксь, конась ащи 26 модада (""кантонда""). Берн ошса озайхть федерациеть кошардовиенза. Бернда башка кафта эрявикс ошт Швайцариеса: Женев ди сембода оцю Цюрихь. Швайцариеясь ине козя масторхнень эзда фкясь. Цюрихсь ащи васенце ди Женевось сонь мельганза омбоце вастса масторлангса эряма цебярьшинь коряс."
"Аристэ, Пауль (рузкс Аристэ Пауль Александрович 03.2. 1905—2.2.1990) — филологиянь наукань доктор (1939 к.), профессор (1944 к.), Эстониянь НА-нь (1954) и Суоми масторонь НА-нь академик (1969 к.)Эстононь ломань. Шачсь 1905 кизоня 1890 кизоня Эстонияса. Тонафнесь Тартунь ниверситетса (1930 к.). 1946 - це кизоня университетса тинь финно-угроведениянь исследованиянь центра, коса и покодсь сембе эряфонц пингс. 1950 кизоста сявомок сонь ушетксонц корява кармасть аноклама финно-угрань кяльхнень корява содай ломатть Россиянь наукань центратненди. Пауль Аристэ содась 40 кяль. Шкооланц ётазь мокшэрзянь 4 докторхт, наукань 40 кандидатт. 1968 кизоня Пауль Аристэ ульсь Ичалкань райононь велетнень эса, Мордовиянь государствань университетть эса лувсть специальнай курсат мокшень и эрзянь кяльхнень мархта сотф кизефкснень корява. Венгриянь НА-нь почетнай член, венгрань филологиянь народъетконь обществань, американь лингвистическяй финно-угрань обществань, ""Калевала"" обществань, Суоми масторонь и Эстониянь НА-нь , шачема краень обществань почетнай член. Сегед ошень, Хельсинкань, и тамперонь университетонь почетнай доктор. Казьф Трудонь Якстерь Знамяса и Народонь ялгксшинь орденца, МАССР-нь ВС-нь Президиумонь Почетонь грамотаса."
"Лемсь 'Бельгиесь' сась латинонь Gallia Belgica лемста, ётай пингонь Римонь провинциец пялевень Галиеса белгонь эряйхнень мархта (кельтонь эди германонь ломатть).Эрямопингонь коряс Бельгие, Недерлатт эди Люксембур содафольхть кода Ала Модатне."
"Модать лангса содаф 80 пизелксонь видта, синь эздост 34-сь касы кунардонь СССР-ть масторса. Васьфневи пизелкссь сембе вастова, сяда сидеста Россиять шимадомширень пялькссонза и Кавказса. Дальняй Востокса, Сибирьса васьфневихть сибирскяй, амурскяй, камчатскяй, тянь-шаньскяй пизелксне. Лац содаф равжа пизелкссь."
"Инголькиге газетаса макссевсь сембось карелонь кялень сембе корхтаматнень эса: кода ливвиковонь, станя и эсь карелоннеть эса. 2000-це кизотнень карелонь кялень эсь карелонь корхтамать эса ушедсь лисендема ""Vienan Karjala"" газетась, ""Oma Mua"" - сь ушедсь лисендема аньцек ливвиконь корхтамать эса."
"Смирнов И.Н. Мордва: Историко-этнографический очерк. 1 Пакш. Очерк истории//Известия Общества археологии, историии и этнографии при Казанском университете, 1892. - Т.10"
"В.Н. Майнов башка мяль шарфнесь кровнай родствань термиттненди. «Мордвась пяк ваны сянь мельге, штоба сяда оттне почитандазь пшкятькшнельхть сяда эряфкшуфненди»."
"Азербайджанонь кяль (Azərbaycan dili) илякс Азери кяль - туркань кяльхнень эзда фкясь. Тя масторонь кяльсь Азербайджан республикса, сонь эса корхнихть азербайджатт, конат эряйхть Азербайджанца, Иранца ди Туркамасторса."
"Пудин, Сандор (рузкс Александр Иванович Пудин) шачсь 16 январьковста 1958 кизоня - мокшень валморайсь, сёрмадысь эди драма сёрмадысь, ётафтысь."
"Ката (латинокс Felis catus) - кудонь ката, иля Felidae-да башка, ёмла понав васу мольф палоньярхцай лофцань тряйсь, конась пяк ломаньца пяк келькф сонь ялгаксшинкса ди кудонь ёмла колай ракшада араламанкса."
"Нар (шапама нар, нардише) (латинокс Polygonum aviculare) (рузкс горец птичий, спорыш, мурава, гусиная трава) - фке кизонь тише, серес 10 - 80 см."
"Мокшень кой - Кристозши ингольдень койгсь Рава ширеса. Шкайсь Идемевть каршес путнема сяда эрявиксоль иранонь айнемасонза, конат, улема, састь мокшетненди сарматтнень эзда."
"Смирнов И.Н. Мордва: Историко-этнографический очерк. 1 Пакш. Очерк истории//Известия Общества археологии, историии и этнографии при Казанском университете, 1892. - Т.10. - Нолдама 1. лл.65 - 79"
"Каляда - Роштува-нь илань-крдань мора. Калядатнень морсезь оцюфне и шабатне кенкшн лангса или вальмалга Роштувать карша, калядань шиня и морамда меле получсесть казнет. Калядаса арьсихть азорхненди шумбраши, козяши и павазши, улеза цебярь урожайсна, шачендост цёранясна, раштаст жуватасна. Сембось тя тиендевсь шкайхненди-кинди эняльдемань кучсезь, кядень -пильгонь шерьфнезь, сельмонь - шамань якафтозь."
"Мордвать и руснень аф кржа марстонь койсна, праздниксна. В.А. Ауновский сёрмады, што мок¬шетнень тяда башка улихть синцень озкссна. Сонь валсонза 15 сентябрьста сёронь урядамда меле мокшетнень ётафневсь «Озим-пурянь» иласна. «Пицихть копшат, пярякат, пуре (пуренди рамайхть 4 путт медь, рамасазь марстонь келеса), рястайхть мацихть и священникть мархта молихть пакеяв. Тоса эсь содаф шуфтснон ала путнесазь пуре мархта боцькять, крьвяснихть штатолхт. Мзярда священниксь бславасы марстонь симомбяльть, боцькаста пуреть явондсазь. Каннихть илас эрь сайти пяшкее кеченя, а лядыкс озонтф пуреть явондсазь кудга»."
"П. пяк оцю виец: сон шавсы и плхтасы Идемевть, э., Шяйтанть, м. (ванк: Шяйтан), великаттнень, чудовищатнень. Арьсесть, што коське кизось, цярахманца шавф сёрось и ламоц аф цебярьсь – тя П. кяжец. Штоба сонь аф кяжияфтомс, атямбачк мокшэрзятне афольхть покоде, ярхца, пяк вииста афольхть корхта, афольхть юваде (ювадьсак П.). Пелельхть якамс кяпе, руцяфтома (П. маштоль шавомс); мзярда путольхть куд, афольхть сявонде ёндолонь шавф шуфта (аф ули кудса паваз). Кда тя кардаматнень ломаттне афолезь кулхцонда, П. ульсь мялец шавомс жувата, ломань Пурьгине кевса, э., Атям кевса м. Штоба ванфтомс эсь пряснон П. эзда, атямбачк сёлгондолезь пянакудонь трубать, ярхцамбяльть."
"Пирьхтьляй мокшень велесь ащи ляйть лангса. ""Книги сбора пошлин с мордовских керетей и мольбищ Саранского уезда видно за 1704 год"" рузонь тяштьфть эса няеви: Пирьхтьляй велеса эрясь 478 ломань. Лемоц эвондась перьф и ляй валхнень эзда - ляй, конац шуди перяф вастова (перьф, перть васендакиге полафнезе валть васта)."
"Беларузмастор (рузкс Беларусь), илякс Беларузмасторонь республика (Рэспубліка Беларусь). Беларузмасторонь оцюняц - Александр Григорьевич Лукашенко."
"Ватракш - ёмла пулофтомась (Anura), сяда оцю ведьса-калгодьксса эряйхнень полгась (4 000 тёжаньда лама). Ватракш ронганяц кели, нюрьхкяня ди лапш. Эзрай ватракшнень пулосна ашет."
Равжа какаду (латинокс Calyptorhynchus) — какаду тъналть эзда фкясь. Васьфневихть Австралияса ди Тасмания са. Коза сувсихть 5 нармонень калопт.
"Ал - мокшень арьсемаса эрямань ушедомась, конань эса магиянь вий, шачема, ванфтома. Алсь ульсь эрь озксонь иласа ярхцамбялькс. Койть коряс, тундань васенце алыяф алть сяволезь, путолезь варяга потмос и кеворялезь сифтемса. Тяда башка васенце алыяф алхнень унксталезь, сотомок синь шевняти петляняса, конань кучканц кемоксталезь пеель песа и ванольхть: кда васенце ал сяда стака, ушедольхть сёронь видема эсь пингстонза, кда омбоце ал стака – омбоце пингонь видемати, колмоцесь – колмоцень видемати и стак тов."
"Коми мастор илякс Коми, койть коряс Коми Республика (коми кяльса ""Коми Республика"") (рузкс Респу́блика Коми); Рузмасторонь федерациеть пялькссь, республиксь Рузмасторса."
"Тюсюланят илякс понань кямот — тялонь карьсембяльхть. Валенцятнень кеворьфнезь понаста. Алянь валенцятне сяда оцюфтольхть, аваннетне пильгс коре сяда ёмлатольхть. Валенцятне мокшэрзянь велеса появасть XIX векть кучкаста. Синь кеворькшнезь учань понаста, кона нарафоль сёксенда. Кеворькшнесть равжа валенцят, уле тюсонь, сяда шуроста акша валенцят. Ульсть эсь ширдень вапенцянь кевордихть, сашендсть ширестонга руз ломатть. Тяка пингть мокшэрзятневок якасть ичкоздень мастору валенцянь кеворяма. Ширде сафне валенцят кевордсть азорть пяле, заказонь максыть пяле. Эсь веленнетне кевордсть эсь кудгаст."
"Маскаев, Олеж (рузкс Олег Александрович Маскаев) шачсь 2-це марковста 1969 кизоня, Абай ошса, Карагандань аймакса, Казахстанца, Советонь Сотксса — Рузмасторонь тевонь боксса тюрись ди ётай Масторлангонь Боксонь Пуромкс (МБП)-нь стака-утяма чемпионць."
"Кранциень кяль шачсь латинонь кяльста, конань эса корхнесть Римонь оцязоргирдемаса. Теенза малот португалень, испанонь, италиень, каталанонь ди румынонь кяльхне. Кранциень кяльса тага улихть кельтонь ди германонь шоворяфкст. Тя масторонь кяльсь 9 масторова, ди кранцокс теест мярьгихть La Francophonie (Кранциень кяленнет)."
Бабри (латинокс Panthera tigris) - оцю рявсь катань тналста. Пантеронь юрста нилецесь. Сонь кедец якстерь равжа китькст мархта. Бабрихть сембода оцю калготьксса эряй ракшатнень эзда фкясь. Аньцек акша ди равжа офта соннеда оцю.
"1678-це кизоня кяшалса лувондовсь 37 кудъюрхта. 1745-це кизоня ульсть 2 веленят: Сире Кяшал и Од Кяшал. Мекольцетне появасть 17 в. 70-це кк. и лемсноль ""Кишалининскяй выставка (18-це в. песта - Ёмла Кяшал; 68 кудъюрхта, 393 ломань. 17 в. кучкаста С.К. эрясть 54 аляваймот, .К. - 19. Кяшалэряйхне шоворькшнесть С.Разинонь отрядонзонды. ""Тамбовскяй губерниянь эряма вастонь лувксса (1866) Кяшалсь - Темниковскяй уездонь 149 кудъюрхтста казеннай веле"". 1931 - це кизоня ульсь 432 хозяйства (2555 ломань). 1992 - це кизоня ""Кишалинскяй "" сохозста тиф ВХПК."
"Ведь (ведьшачфтыень оксидись — кимиень найбяльсь, таньффтома, тюсфтома, шинефтома валда шонгаркссь (стандартонь ащемаса). Кимиень формулац: Н2O. Ведти калгода ащемаса мярьгихть эй эли лов, газонь ащемаса — ведь шиньф. 71 % Модань лангоц ащи ведьта (океатт, иневетть, эрьхкот, ляйхть, эйбаксят)."
"Маскаев, Андю (рузкс Маскаев Андрей Иванович) (14.8.1907, Мордовиянь Теньгжелень райононь Вяжга велесь – 11.7.1975, Сараношсь), фольклоронь кочкайсь, кяльвалонь содайсь. Филологиянь тонадоматнень докторсь, профессорсь. Мордовиянь тонадомань казьф тиись, кочксезе ди тонафнезе мокшень эди эрзянь азондоматне-валмораматне. Башка мяль шарфнесь мокшень ёфксненди ди азондомань моротненди, ванондозень соткснень рузонь эди мокшень фольклорхнень ёткса, сёрмадсь 50 лама тонадомань эди тонафтомань покама, кочкась фольклоронь кярькст, аноклась тонафтома книгат, хрестоматият эди програпт. Казьф Покамань Якстерь Котф, «Почётонь Знак» орденца ди медальса."
"Михаил Сайгинонь сембе трудовой деятельностец ульсь сотф партийнай работать, журналистикань и литературнай тефнень мархта. 1930-це кизотнень пингста — «Знамя Ленина» Ковылкинскяй районнай газетать редакторонц полафтыец, сяда меле «Комсомолонь вайгяль» («Голос комсомола», 1937—1941), «Мокшень правда» (1949—1950), «Труд» (1950) газетатнень отделонь заведующайкс. 1949-це кизоня аделазе Горьковскяй межобластной партийнай школать, а 1954-це - ЦК КПСС – ть видеса Высшай партийнай школать. 1950-це кизоста сявомок 1956-це кизоти молемс — Мордовскяй обкомонь ВКП(б)-ть пропагандань и агитациянь отделть видеса инструктор. 1956-це кизоста сявомок 1958-це кизоти молемс — Мордовскяй АССР-нь Министрань Советть видеса радиовещаниянь и телевидениянь политвещаниянь Комитетть редактороц. Ноябрьста, 1957-це кизоня, примаф СССР-нь журналистонь Союзу. 1958 - 1970 кизотнень — «Мокша» журналса ответственнай редактор."
"Мокшень веле Ювня (рузкс Юнейка) ляйть лангса. Лемонц кирдьсы Баймаков Фамилиять эзда, кона сидеста васетькшевсь темниковонь татархнень ёткса, ламоцне синь эздост покодсть Саранск, Инсар, Керенск, Атемар, Посоп, Шишкеев, Потиж ошнень и крепосттнень путомста. Тя фамилиять тяфта жа каннезь мокшетневок."
"Самошкин, Анатоли (рузкс Самошкин Анатолий Григорьевич) (26.6.1937, тяниень Мордовиянь Зубунь райононь Тархан Потьма велесь – 23.10.1985, Сараношсь), фольклоронь кочкайсь, тонафтысь. Филологиянь тонадомань кандидат. Мокша. Самошкин лама тись мокшень фольклоронь ёмла жанрань покаматнень кочкамаса. Марса Н. Видмановонь мархта нолдась кярьксь «Мокшень частушкат» (1962), Л.С.Кавтаськинонь мархта марса аноклазе «Мордовиянь калкнень азондоматне-валмораматне. Сиде моронят» сериять ветеце пакшенц. Содаф Самошкинонь «Мокшетнень азондомань асунза» книгац, коса сон ванондсыне Е.П.Кривошеевать, Ф.И.Беззубовать, С.М.Люлякинать творчестваснон. Самошкин аноклась тонафтома книгат, тонафтома ди методикань лезкст, мокшень литературать эди фольклорть коряс програпт."
Тяниень Равжирень калкнень эсь ломаньтъналонь ширеньгирдихне арьсихть эрямопингонь Идель-Урал статть кепотьксоц ащи туфталкс эсьотям Равжирень мастор Рузмасторда явоманди.
"2004 кизоняа шавомаса седяйть Factor-онь вастс сась Atso. Сяка кизоня лиссь «Hiiekoda» («Репеште») альбомсь, конань шназь металонь кельгихне ди аф аньцек марнек Эсти масторса. Тя стака металлонь альбомса кайгихть стане жа эстинь сире седямбяльхне."
"Сембода сидеста фиорттне лиссть тектониконь тов-сей шашфтомада. Тянь сюнеда синь търванзон пяк лазфу, иневедсь пачкоди эрь лазфс. Фиорттнень сидеста оцю кърхкалма (800 метрашка сявомок). Шуроста фиортт лиссть эйбаксят ляйге ди лоткава ётамда меле Ваксонь эйндамань пингста (Ваксоньпингонь эйндафтомаса) мъзярда эйбаксянь кинза пяшкоткшневсть ведьса."
"Васенце азксоц нолдафоль Сасовань райононь газетать лопасонза, мзярда Петрухин В. А.-ти топодсь 16 кизот. Университетса тонафнемста тяштьфона лисендсть респуликань газетава, коллективнай сборникова. ""Распахнутое окно"" лиссь 1984 к. ""Избранник"" лиссь 1987 к. ""Методика обучения сольному пению"" лиссь 1991 к."
"Сёрмадома ушедсь нинге школаса тонафнемста. кучсесь районнай гаетас заметкат и корреспонденцият. Тяряфнезе виенц азксоньтяштемаса. Васенце азксонц нолдафоль ""Пионеронь вайгельсэ"" 1976 - це к. Валморонза и азксонза лисендсть эрзянь газетаса и ""Сятко"" журналса. 1981-це к. Мордкизса лиссь васенце книгац, лемоц ""Ёжу ур"" 1985- це к. лиссь ""Стихса азбука"" 1992-це к. лиссь ""Пайгоня панчфт"" валморонь сборникоц"
"Кота кизоста Дубасов тонадсь морафтома, тяштема, кой-конашкада содазе катехизисть, мяляфтсь мзярошка латинскяй и греческяй вал. Географиять, арифметикать духовнай школань аделайхне ашезь сода. Дубасов лама морафнесь, сонь мялезонза пяк туфтольхть художественнай произведениятне и историческяй тяштьксне."
"Кода символ од шачи тъналти, ърьвяяма-максома илас тердемста оттненди (стирти и цёрати) максольхть алхт. Алхт путольхть шра лангс од ърьвянять и цёрать инголи ърьвяяма-максома илань омбоце шиня. Вяри, 12-це лангать ""Лувонь кши"" пярякать лангс, путнельхть ниле саразонь алхт, конат ниле Масторть ширензон символольхть."
"Карьть кодама ушеткшнезь кочкяряста. Пильгалдонь ваетть тиендезь кафта слойста, а лияета и колма слойста. Стакшинь карьть котцезь вете ленгяста, праздник шиннеть сисем, а то и кемонь ленгяста. Тяфтама каренди нолнесть еялиень ленгят. Мокшень карьхнень пряса булдомняль, атякшель."
"Мокшень кяль (mokshanj kälj) - Суоми-Равонь кяльхнень эзда фкясь, Суоми-Угронь кяльхнень тарадоц, канневи уралень кяльса корхтайхнень кяльснон ёткс. Мокшень кяльсь эрзянь кяльти ди тяни кулоф мяшярань кяльти сембода малады. Мокшень кяльсь ащи масторонь кялькс Мордовия республикаса, рузонь эди эрзянь кяльхнень мархтост. Тя кяльса корхнихть Мордовиять шивалгомширеса ди маластонь Пензань, Рязанень, Томбунь, Саратувонь, Самарань, Оренбуронь аймакова, Татармасторса, Башкирмасторса, Сибирьса, Рузмасторонь ичкозе шиньстяма ширеса, Арменияса, Австралияса ди Американь Аймакнень Сотксса. Мордовияса мокшетне эряйхть Атерень, Ельниконь, Зубунь, Инсаронь, Лашмань, Краснослободскяень, Орозаень, Сире Шяйгавонь, Темникавонь ди Торбеень районца. Мокшень кяльсь явондови колма оцю корхтафксова: кучканнева, шимадомширеннева (Зубунь корхтафкссь), лямбе-шиньстямаширенева. Мокшень литературонь кяльти юртокс арась кучкань корхтафкссь. Корхнида 500,000-да лама ломатть."
"Нешкеава (эрзянь Нешкеава) - нешкепереть, мешнень ванысна, лездысна. Мокшетне и эрзятне арьсесть, што эрь нешкепереть ули сонцень Нешкеавац, кона эряй инь оцю нешке кудняса."
"Тяниень мокшень алфавитса 33 тяшкста, алфавитсь тифоль рузоннеть коряс. Ала-Равонь кошардомвийсь шнась од мокшень Латинонь алфавит 25 июньковста 1932 кизоня интай сонь курок кардазе ди ётафтозе мокшень кяльть меки Рузонь алфавитс."
«Тамбовскяй губернскяй ведомосттнень» 1880 кизонь 28 — 29 номерхнень эса печатлафоль Дубасовонь «Тамбовскяй губерниянь Спасскяй уездонь Ширингушскяй городищась» работац.
"Тонафнесь Москувонь архтомань, кевста керсемань эди аркитектуронь тонафнемюрхтса С.Волнухинонь эзда (1902–1906). 1906–1914 кк. Эрясь Италиеса ди Кранцмасторса. Арась сембе масторлангти содафокс, мъзярда няфтезень покаманзон Венециень, Миланонь (1909) ломаньётконь няфтематнень эса, тяфта ина Парижса «Сёксень салон» няфтемаса (1912). 1927–1950 кк. Эрьзя эрясь Аргентинца. Козякофнезе сетеньть калгода шуфтонь керсемань текникса. Сембода ламоц покаманза тифт портретонь жанраса. Эрьзянь сембе шкаманц пачк ётни эсь Эрзянь масторти кельгомась. Иля масторса эрямста мзярдовок ашезе юксне эсь калконц, тя няеви сонь илялемонц эзда, покаманзон эздовок «Эрзява» (1915), «Мордовкань пряц» (1917), «Мордвин сокай-види» (1937), «Мордвин атя» (1944), «Мордвин таргама мархта» (1948) ди илятне. 1950 кизоня Эрьзя мърдась Рузмастору. Усксь мархтонза 200 лама покама ди питнень апак анак казезень синь калконцты."
"В. Ауновский, кода и ламоц лия исследовательхне, пара валса корхтась мордвать ёненц, шарьхкодемошинц колга. «...Природась макссь мордвати вии ёнь, ня ломаттнень пяк цебярь мялямсна», — сёрмадсь сон эсь статьясонза."
"Платка или лиякс сорока – сери кафта ужень кичка, сон акша котфонь, фталу нюрьги кели пакш. Сорокась мезьса аньцек аф мазопневи. Тяса и ожнат, и яксяргонь толганят, и кодама-повсь пунят. Кичкать или сорокать каннесазь аньцек аватне, стирьхне тяфтамса аф якайхть. Стирьхне якайхть парьхци руцяса."
"магическяй смузь макссевсь четнай и аф четнай числатненди. Кда каннесть свадьбас казнет - лувкссна улеза аф четнай. тя лувксть вельде няфтеви - аф сатни фкя ломань. Пярякатка панцть аф четнай числаса - 5, 7, 9. Поминкаста, меколанкт, сембось улеза четнай числаса. Тяфта азондовсь - тя кудса лия кулы аш. Числатнень смузьсна 1+2=3 числатнень вельде няневсь менельсь, масторсь, тонашись. колмачислась. Мокшэрзянь мифнень эса модась ащи ""колма"" кал лангса - белуга, севрюга, осетр. куля пачфнихть колма пзьгататне, богатырьсь сяськи колма пряса куйть."
"Шачсь учителень тналса, сёрмадсь рузонь кяльса. Аделазень Ленинградонь педагогикань институтть (1938 к.), аспирантурать. 1930 кк. ушетксста покодсь МАССр-нь Краслободскяень и Ельникань райононь школатнень эса. Ульсь ВОВ-са. Армияста нолдафоль 1947 - це к. 1948- 59 кк. доцент: покоди Томск ошень государствань инь сери тонафнема вастса, рузонь и омба масторонь кяльвалонь содай кафедрати пряфтокс. 1959-1970 кк. профессор, покоди Казань ошень государствань инь серитонафнема вастса, рузонь и омба масторонь кяльвалонь содай кафедраса пряфт, филологиянь факультетонь оцюня. 1971- 1988 кк. - проректор. Калинин ошень государствань инь сери тонафтема вастса. кяльвалонь содаень кафедраса пряфтсь. Лемоц содаф 1960-це кк. ушетксста кода художествань методонь и стилень тонафни. Кирдсь соткст содай ломаттнень Черапкин, Кола , Горбунов В. В. , Сетин Ф. И. -ттнень мархта."
"Айгор озкс – мокшень сире пингонь велень илась, конась лемтьф тяфта сяс, мес тя илати печкольхть айгор, конань кеденц, ваткамда меле, повфталезь шуфта пряс. Ётафнелезь сёксенда, видемда меле, колма кизозонза весть, паксяса, коса виделезь тялонди сёроть. Тя иласа ульсть аньцек алятне. Озондомста эняльдсть Паксявати, сон лездолеза цебярь сёронь шачема."
"Марнек сире койхнень мархта, велеса кепотькшесь Кризтозти озондомась. Ульсь путф шуфтонь церькав. А мзярда сон палсь, то путсть лия. 1877 кизоста тяса ушедсть путома кевонь церькав. Велеряйхнень валснон коряс, Столыпинонь реформадонза меле, Болдунь модати азоркс арасть Марочкинонь, Адаевонь, Павиловонь, Кодулаевонь куттне. Модась сембонди ашезь сатне и сяда меле ушедсть велеряйхне вирть прафтома. Снярда ульсь прафтф оцю вирь, конань лемоцоль «Шеменьшей», ульсь прафтф вирсь Пере-Куже и Пандал лоткса."
"Куйгорошт аф фкя лацот: пряц нармонень, пулоц куень; ёмла катоня лаца аф няеви путксонзон потмоса кяскавнянят, коза суваль кафта фунтт сёра; лефкскя лаца, кона, азкснень коряс, арси ёмла суронь сереняса ломаннякс — салмоксонь кирдишка, кона сисем кизот кармай касома и эряма пянакуд ала, мзярс аф касы кенерьбакарьшка ди аф сяви вий покодемс кудазорти. Шачемда меле куйгорож аф няеви (эсь прянц няфнесы шуроста)."
"XX сядокизонь ушетксозонза Маглокаса ащесь пяк мазы шуфтонь озкскуд. Коллективизациеть пингста церькафть срафтозь, а лядыкс шочкнень эзда путсть тонафнемкуд Турксляй вели. Сяда меле тонафнемкудть ётафтозь иля кудс, а сире тонафнема кутть стенанца тя пингс ащихть сери пяшетнень ала."
"Мекольце тюрембингонь ""Сен Вальть айнемась/Le Mystere Saint-Val"" (1943 к.) картинада меле Фернандельди савсь морафтомс эсь прянь колга стапт валхт, кодапт нъльне 1939 кизоня афоль няев седиень касфтови: ""Тейнза эряви тиемс ванфтомась (страховка) сонь пейнзонды сонь налхкома асуц ащи пейнзон эзда. Сон пяшкоды ди цяфай кода пели эльде палы кардазсазна"". 1951 сон налхксь Дувивьень ""Дон Камиллонь масторлангоняц"" фильмса, конась ульсь васенцекссь кота велень озксвяти дон Камиллоть колга фильпнень ёткса. Сонь казсь ""Лувови легион"" содафкскяса ди ""Ошеряйнь сатфкснень инкса"" медальса. Тя пингста сонь лама арнесь Явропава, Америкава, Канадава, казьфоль ""васенцесь кранцонь культурада меле"" пееди лемса, примафоль Римонь Папать эса, ламоксть сявсь Куртеленть казне - сембода оцю казне рахафтыенди. 1963 кизоня Фернандель Жан Габен мархта тизе эсь кино нолдамась ""ГАФЕР"" (GAFER - Gabin & Fernandel). Фернандель кулось тевлав карвоць эзда (ракта), калмафоль Паризса Пасси калмолангу."
"Локи — скандинавонь кунардонь Од Эдда азондомастонь шкай. Йотам Фарбаутинь и Лаулейть цёрасна. Йотамонь кундьяста, верс коре Локи мала Одинонди. Сувсесь Асонь ушмос ульсь Торть якай-шяяй ялгац. Лувондозь ёнюкс и ёжукс, салавань тевонь шарфтыкс, шоряйкс, оржа кялькс. Локинь кафтоль цёранза Нари и Нарви, конатнень шачфтозень Сёгун. Тага кафта цёра и стирь Локинь эзда раштась оцюпсь Ангрбода. Цёратне Фенрир ди Йормунганда, стирьсь Хель. Ангрбодань эзда шачф иттне ульсть кяжи душманокс асненди. Сяс асне теест мярьгсть Кулыень масторти азорава (Хельти), Вьрьгаз (Фенрирти)."
"Ингольдень лемоц - Богородскяй. 1725 кизоста Богородскяйсь (тага Инзара) лувонтфоль Иван Юрьевич Бахметьевонь, Сараношень, а меле Инзаронь уезонь оцю ломанть лемса. XIX сядокизоть ушетксса Инсара ётась Платон Огарёвонь лемс. Лондону тумда меле 1856 кизоня Николай Платонович Огарёв максозень ня васстнень Николай Михайлович Сатинонди. XVIII сядокизоста ламоц велетне одукс лемтьфольхть велень церькафнень коряс, тянь инкса велеть лемнець кафта лемса - Богородскяй ди Инзара. XIX сядокизоста велесь ётась од азоронди и ушедсь лемневома Сире Акшина, сяда меле Инсар-Акшина."
"Кардазава — Калдазава - Кардазонь кирди — мифологияса кардазонь Оцюнясь, ванысь, вятись. Прянц няфнесы авакс или алякс (но шуроста). Кардазавась эсь лацонь прянь вяти. Кда ашезь ту мялезонза кудонь жуватась (сяда сидеста тюсоц) - мучендасыне: веньберьф арни траксть, алашатнень, учатнень лангса. Кельгсы понамс алашань шяярьхнень пулокс."
"Вад Ки - Булгар ошста Киеву кунардонь кись, XVI-XVII сядокизотне ётась Буртасонь Ширязмодаса Вад Орта, Шелдаис ляйть тървава Норзяд эди Ратор ош пачк."
"1991-це кизоня полгась морась Москуса концертса ""Monsters of Rock"" марса иля содаф рок полга, кепотьксоньди: Metalica, AC/DC тоса ульсть пяле мильон кулхцондыеда."
"«Очеркнень...» эса оцю мяль шарфтф сятнень эряфснон тонафнемаснонды, кит Тамбовонь ширеса эрясть кунардонь кунаркиге — мордвать и мещерать. Дубасов тястонь васттнень кельгозь лемнесыне «минь мордовско-мещерскяй краеньке», тяшти сянь колга, што мещерась кунара ни рузыясь, шорявсь лия пляматнень ёткса, ашесть ляда нльне кунардонь преданиятка. Ся народть колга лятфнихть спасскяй аймаконь мещерань авань национальнай щапне да Кирилова, Сядемка и Краснай Дубровка рузонь велетнень эсь лацонь корхтамасна, говорсна. Сяда кеме, таза плямакс няфтезе прянц мордвась — «Россиянь финскяй пляматнень эзда сембода оцюсь, тя народсь пара вайме, тевонь кельги, аныдек историясь сонь обжазе»."
"«Мордвась» покамась ащи 6 пакшеста: «Эрямопингснон нюрьхкяня азксоц», «Эряфсна-ащефсна», «Тъналонь эди шяхярень ладямасна», «Атянь мялень ваномась. Кода синь ваныхть куломать лангс, и кодамот капмамань койсна», «Шкаенди озондомань койсна», «Библиографиесь». «Эрямопингонь нюрьхкяня азксса» авторсь пачфни мокшень юрснон колга, мърдафнесамазь пяк кунардонь пинкненди, мзярда аньцек-аньцек латцевсь мокшень кундьясь, азонды, кит эрясть мокшетнень маласа, кодаптольхть шабрань ёткне. Смирнов Иван тяшти сянь колга, мзярда васенцеда омба масторонь якайхне-шяяйхне лятфнезь ""Мордие"" масторть; лятфнесы Иорданонь «Гетика» (VI сядокизось) китапонц, азонды лувити 913 кизоста сявомок Византиень кирдемань оцязорть Константин VII Порфирогенетть «Масторонь азорондамать колга» («De administrando imperio») покаманц колга. «Печенегонь калкть колга» XIV пакшеса Константин Порфирогенет сёрмады: «Печенегиесь Узиеть и Хазариеть эзда 5 шинь молема вастса, Оланиеть эзда — 6 шинь молема вастса, Мордиеть эзда — 10 шинь молема вастса, Рузть эзда —1 шинь молема вастса, Туркиеть эзда — 4 шинь молема вастса, Булкариеть эзда — пялешинь молема вастса». Смирновонь Иван арьсемаса, тя кунардонь тяштьксса Мордиекс лемневи мокшень эли эрзянь масторсь . Смирнов Иван сась мяльс «кунардонь пинкнень мокшети ди эрзяти шабракс ульсть герматтне, литватне, спавяттне» . Эсь мяленц сон кемокснесы сянь вельде: мусь, кле, ня калкнень кяльса фкя лацонь валхт. Топонимиконь, аркеологиень муфкснень тонафнемаснон вельде тонафтф ломанць азондсы вастть, коса эрясь мокшет эди эрзят — «Волга, Ока, Сура и Мокша ляйхнень ёткса» . Тонафтф ломанць оцю мяль шарфни ся пингти, мзярда тястонь масторхнень фатнезь монголо-татархне, сянди, кода латцевсь мокшетнень ётксна руснень мархта, мзярда састь мокшеть модас рузонь козялятне, мзярда путневсть тяса монастырьхне и стак тов. Корхтамок мокшень и эрзянь кяльхнень колга, авторсь няфнесы синь малакс ширеснон, тяка пингть койсонза, «эрзясь и мокшесь фкя-фкянь кой-коста афи шарьхкодихть» . Смирнов сёрмады мокшетнень и эрзятнень эряфсостка улихть эсь башка ширет. Сонь койсонза, мокшеть эди эрзять эсь прянь марямац, ваймонь ширец ламода ащихть тястонь перьфпяльть эзда, туста вирьхне, цебярь модатне цебярькс тиезь мокшетнень эди эрзятнень ваймоснонга. Смирнов Иван сёрмады кунардонь пингстокиге мокшетне кунцесть ракшат, соксесть мода, кочксесть медь . «Тъналонь эди шяхярень ладяматне» пакшеса ванондысь лама азонды эсьнень лепнень, лемдемать колга. Сонь арьсемасонза оцяй, покшай, патяй, акай, сазор лепне молихть васень ломань полгонь пингть эзда . Смирнов няфнесы, што мокшетне, кода иля суоминь кундьятне, цёракс лемнесазь и од ломантть, и идть, тяфта жа стирсь кода киньге идь и кода од ломань. Ся пингть колга, мъзярда юромса-кундьяса сяда вярель авась, корхтайхть щакай, щятяй, щеняй раднянь лепне. Меле кунардонь пинкнень мокшень кундьяса авать вяре ащемац полафты. И.Н. Смирновонь валонзон коряс, тя няеви «Цёрась ёмланястокиге рьвяясь...» фольклоронь мороть эзда. Тиись азонды ся пингть колга, мзярда мокшетнень аф фкяль ърьвадост, тя мяльтьке кемокснесы калконь мороть вельде. Вов пакш тяфтама мороста:"
"Шавомат - кунардонь пинкнень седямань кядьёнкссь. Сонь эрьхневсть кулянь пачфтоманкса, шавомас эрьхнесть ваныхне. Седямань полгаса шавоматне эрявкснесть кьштимань ритмань няфтемс. Шавоматнень тиендезь коське келувонь седяфста, шавомать келецоль 25-30 сантиметра, кувалмоц – 45-50 сантиметра. Штоба шавомась сяда кайголь, келувонь седяфть вадендезь пичевайса, канцервайса, меле лацкас косьфнезь. Шавомась повфневсь морайть лафтус шна вельде."
"Ардатов Ош (рузкс Ардатов) - ошсь, Мордовия республикса, ушетфоль 1671 кизоня (кода ошсь 1780 к.). Ошсь ащи види Ратор ляйть търваса 114 вайгяльбет Сараношста. Ардатовань районть пряошец."
"Латвие илань коряс Латвиень Республик (латвиекс Latvija эли Latvijas Republika) - масторсь пялевень Явропса Балтонь иневедьжиреса. Улихть масторкитьксонза Эсти мастор мархта (343 в.) кельмеширеса, Литва мархта (588 в.), шистямаширеса Беларуз мастор мархта (141 в.) ди Рузмастор мархта (276 в.). Ули иневедьгитькс шивалгомжиреса Балтонь иневедь туркс Шведмастор мархта. Пряошец Рига ош."
Дракула (латинокс Dracula) — Орхидея тъналста панчф касыкссь. 126 калопт. Васьфневихть Америкса. Лама калопонзон касфтсазь кода верокскудонь эли кудботмонь мазопнемат.
"Дубасов тя комиссияса предсадателькс ульсь 15 киза, тя пингста кочкафоль оцю историческяй материал. Нолдафоль «Тамбовскяй учёнай архивнай комиссиять известиянзон» 58 выпусксна, тяса кочкаф 6000 архивнай тев, пуроптф оцю документальнай материал ошть, губерниять историяснон колга, тяфта жа пуроптф козя материал археологиять коряс, тифтольхть кунардонь эряма васттнень картасна. Комиссиясь панчсь кунардонь историческяй музей и библиотека, вятсь оцю работа кунардонь пингонь памятникнень ванфтоманкса. Сонць Иван Иванович Дубасов 1883 — 1897 кизотнень нолдась оцю историческяй труд — «Очеркт Тамбовскяй крайть историяста». Васенце колма выпускне лиссть Москуса 1883 — 1884 кизотнень, сяда мельдетне лиссть Тамбовса 1887 — 1898 кизотнень."
"Шачсь Иса Пря велеса, Мокша масторса. 1906 кизоня аделась тонафтыень семинарие, покась тонафтыкс эсь шачема велесонза. Лама морафнесь революциень кяльвалда. Полициеть изь лотксе ваномс мельганза. Теенза савсь тумс омбамастору. Эрясь Бельгиеса, Кранцмасторса, Германиеса. Рузмастору мърдамда меле тусь ушмав. Ошеряень торпингта меле покась тонафтыкс Саратувонь ошень тонафтомъюрхтса, якась фольклорань, эрямопингонь и этнографиень материал кочксема тонадомань экспедициетнень мархта. 1921 кизонь сонь арестонц меле сонь лемоц лама пингс нардафоль мокшень и рузмасторонь культураснон эрямопингста."
"Mолдова илань коряс Молдова республик - масторсь Шистямаширень Явропса, сонь улихть масторкитьксонза Румыния мархта шивалгом ширеса ди Украин кельме, лямбе ди шистяма ширеса."
"Видьме комор каяма озкс - мокшень кудонь озкссь, конась ётафневсь эсь тъналса марстонь Кярядонь озкста меле. Илять сембе пуромкшнесть куду, азорсь пякснезень кенкшнень, кърьвяснезе штатолть. Шкайужети путневсь мъзярошка видьмеятнень эзда, конат аноклафтольхть видьмонди. Азорсь озондсь сембонь инкса, эняльдсь шкайти аф шарфтомс сонь тъналонц эзда. Анась пара сёра, кшись сатоль аф аньцек тъналоть андомс а тага лездыфтома атянди максомска. Озондомда инголе пяксневсть нъльне турбатневок ванфтозь иняру вийсь кона прай видьмотнень лангс стакащемда варява лисемда. Озондомда меле азорсь сявондезень ня видьмотнень, нинге сявондсь мархтонза пяряка, сиволь, алхт, пачат и калмосезень синь умасонза. Тяфтама озкста меле аф пельксоль лисемс сокама-видема. Кой-кона вастова видьмонь озкст ётафневсть башка тя эли тона сёрать видемста. Оцю сёронь кучи шкайхнень лемс печксесть маци, пильгонзон ди пакарензон калмосезь видеви умав. Каванямбяльхнень ёткса фалу ульсть алхт."
"Парца (рузкс Парца) - ляй Мордовияса ди Пенза Аймакса, Рузмасторса. Ушеды Пензань аймакса, шуди Зубунь район-ца, прашенды Вад ляйти види ширде. Парца ляйть търваса ащи Зубу ошсь. Ляйть кувалмоц — 117 вайгяльбе."
"Музейть видеса панчф налхксеманди и маштомашинь кеподеманди васта, тяфта жа макссевихть эрь кодама тевонди экспозицияньлия васттне. Ули кода няфтемс пря музеень иля прграмматнень эсовок."
"Путин, Владимир (рузкс Владимир Владимирович Путин) 7 октября 1952, Ленинград) — Рузмасторонь Федерациеть Президентоц 2000-2008, 2012-те пингть молемс кизоса."
"2002 кизоня Metsatöll нолдась «Hundi Loomine» («Върьгазть шачемац») альбом, конанди тись цебярь видео (нолдаец Liina Paakspuu). «Hundi Loomine»-ти сувафтф моротне тусть ламотень мяльс. Къле эсост кулеви эстинь афкуксонь ваймепожфсь. Англань кяльда аердамать и фольклорть вельде вельмофтеви эстинь мяльёжесь."
"Калядаматне шисот аньцек ся эряма васттнень эса, коса ванфтовсть ару мокшет, эрзят. Идень фольклорса молихть илань ётафнемста или кода бакша морот."
"Томбу (рузкс Тамбов) — Томбунь аймакть пряошец. Лувови ушетфоль 1636 кизоня кода рузонь ваксарош Идем паксяса, афкукс ушедома кизоц аф содаф. 53°12′ пялевень келеса, 45°00′ шистямань кувалмоса. Эряйхне: 278,6 (2008 к.)."
"Од Усад (рузкс Новый Усад) - велесь Мордовия республикса Мокша масторса, Орозаень районца, 16 вайгяльбе Орозайть и 4 вайгяльбя Пайгарма ки рашкать эзда. Велеряйхне мокшет, 118 ломань (2005 к.)."
Велеть лемоц: васенце к удть путозе Жарав мокшесь. Пинге ётазь велеть лемонц путозь Журавкинакс. Историянь каготтнень эса лятфневи велесь 1670 кизоста сявомок: 1670-71 кк. тяса ащесь М. Харитоновонь и Ф. Алексеевонь оцязорть каршес кеподиень отрядсна.
"Васенце мяляфневсь 1631 кизоня кода мурза Уразаенди казьф вастсь. 1783 кизода меле мяляфневсь кода веле Орозай. XIX сядокизоста Орозай велеть азоронц Николай Струйскяель, Орозайса покоди Фёдор Рокотов архтыень ялгац. Струйскяйть пингста Орозайса путфоль азоргуд (дворец) Бартоломео Растрелли проектонц коряс, тага васенце Рузмасторонь провинциень типографиетнень зда фкясь."
"Лепляй (рузкс Леплей, Ольховый) - велесь Мордовия республикаса, Зубунь районца. Ладяф велесь 20 в. 30 - це кизотнень. Велень лемсь ащи мокшень кафта валста : ""лепе"" и ""ляй""."
"Анголень айнемань няйфоц сотовсь ломанть кержи и види ширенц мархта. Ломанть види ширец лувовсь эрямакс, цебярькс, а кержись – куломакс, аф цебярькс. Сяс арьсесть: види кядсь китни – козякодомати, сельмось – цебяренди, сельмокабась – васедемати; пилесь увнай – цебярь кулянди. Види шири ёнца ломанти афольхть мярьге удомс – анголь аварьдема кармай, теенза аш коса удомс. Кода арьсесть ломаттне, види ширесь максы удалама, кержись – меколанкт. Стямс васта лангста, карьсемс пилькнень, сувамс куду эряви най види пильгса – кись кармай апак пякстак ангольти. Сяс и шамать шталезь види кядьса – ангольть штатанза и тяка пингть бславатанза; шиньберьф ванфтсы ломанть эряфонц. Кда апак содак ломанць шталезе шаманц кержи кядьса, то арьсесть, што курок сай аф цебярь. Меккятть шталезь шамаснон ведуттне, содай ломаттне, конат тиихть кальдяв ломанти."
Metsatöll (сире эстиекс «Вьрьгаз») — Эстинь фолк-метал полга. Ушетфоль 1998 кизоня. Эста седясь эпиконь метал эстинь фольклор мархта. Сяка кизоня нолдась «Terast mis hangund me hinge» демо-альбом.
"Шачсь Василий 25 июльковста 1929 сокай-видиень тъналса. Сонь аляц, Макар Леонтьевич Шукшин (1912—1933) пякстафоль ди шавфоль 1933 к. коллективизациянь пингста. 1943 кизоня Василий аделась 7 классонь тонафтомваста Сростки велеса ди ушедсь тонафнема Бийсконь автомобилень текникумса. 1945 кизоня лоткась тонафнема эди ушедсь покама Сростки велень колхозса. 1946 кизоня тусь велеста. 1947—1949 кк. покась слесарькс Союзпроммеханизация трестса: Калугонь турбинонь нолдамаса, Владимир ошень тракторонь нолдамаса."
"Ульсь пинге, мзярда мокшэрзятнень ширеса ярмаконь вастс мольсть уронь кеднятне. Кшнинь ярмакне появасть X векста. Эста питнень пандомакс ульсь дирхемсь, кшнинь ярмакне и кармасть тяфта лемневома. Ярмак валсь моли тюркскяй кяльста, сон шарьхкодема кода полафневи, керсеви. Тя валсь мокшетнень и эрзятнень кяльс ётась волжскяй булгархнень эзда. Содаф, ярмаконь лувкссь ладяфоль ни эста, мзярда Волгать — Камать ёткса монголхне нинге ашельхть."
"Тя кунардонь капмама вастть Дубасов содазе аф киньге валета, сон сонць якась тя археологи- ческяй памятникть тонафнемонза. Городищась ащесь Ширингуши «фабричнай велеть» эзда 10 вайгяльбе вастса, Жуку мордовскяй велеть маласа. «Жукуть пачка ётамста минь шарфтоме мяль крестьянскяй цебярь куттнень шири. Лятфтавсь, кодама ашуфт велетне Русень кельме и лямбе ширеса, коса кудбрятне шужяреннет, перяфкене илиеннет, минь дивандакшнеме тястонь цебярь постройкатненди. Тамбовскяй мордвась аф тяшкава ашу и люпштаф пляма, кода кой-кит арьсихть, цебярьхтольхть ваеттне Жуку велеть маласовок, койсон, тяфтама цебярь ваеттне мазоптолезь эрь-кодама странать»."
"Шачсь Краснослободскяй райононь Зайця велеса. 1978 кизоня аделась Мордовиянь масторонь университетть филологиень факультетонц. Тонафнемада меле мърдась меки велезонза, кос апокодсь учителькс. Тянемс тоса эряй, сёрматшкни стихт, и мезсь инь кенярьфти, тонафнихнень ёткса вешенди сёрмадыень асу мархта стирнят и цёранят. 1996 кизоня лиссь васенце валморамань кярьксоц ""Седись таколфтсы седить"" лем ала. Валмораманза сидеста лисендихть ""Мокшень правда"" газетаса, ""Мокша"" и "" Якстерь тяштеня "" журналхнень лопалангса. 2004 к. лиссь ""Эняльдезь виденцямат"" валморамань кярьксоц . Эряй Зайця велеса, покоди тонафтыкс."
"Эрь пуромкссь ушеды пленаронь васедемаста, содаф тонафтф ломанень валхт мархта. Покамась моли пяльксова, молихть симпозиупт, покаряв шрат. Тонадомань покамась моли культуронь тевонь мархта, седямат, экскурсиет. Валонь текстт, конат морафтсть васедемаса, меле нолдайхть башка ЛССП сериекс. Кепотьксонди, 10-це пуромксонь валонь тексттненди эрявкстсть кота топт."
Тоблок эли шавлакт илякс эпидемиянь паротит - ломанень вирусонь урмась. Лифкст пингонь инголе ди тоблок каршес лифкст инголе сон ульсь сидеста васьфневи сембе масторлангса шабань урмакс. Пейведь мяльхконь паймошкодома няфни сидеста васьфневи тоблок симптопне. Паймошкодома ди сярядема васьфневи атякань алняса ди якстерь покольнят стане ина эвондавихть. Ся симптопне аф пелькс шабатненди интай касыкстненди ди эзрай ломатненди сави пяк стака.
"8 февральковста 1945 кизоня Михайила Девятаев ворьгодсь цёнгаста 10 ялганзон мархта од ""Хейнкель-111"" (He 111 H22) менельвенежса. Германиянь венелень ушмовийсь изь кенере кундамс ворьгодихнень. Менельвенежсь лиссь фронтть китьксонь туркс, эди валгсь Советонь сотксть ширесонза. Ворьгодихне пачфтсть Якстерь Ушмоть инерявикс стратегиянь пачфтемат Узедом цёнгать ракет тюрембяльхнень колга, V-1да эди V-2да башка. Тянь инкса Адольф Гитлерсь лемдезе Михайила Девятаевть эсь персононь душманокс."
"кота числась мокшэрзятненди пяк тонатф, пяк келькф. Археолокне шарфтсть мяль, што кунардонь церяпкатнень эса узорсь кота точкаста. котось няеви ламоц мазоптомкатнень эса. тя мяльть кемокснесазь этнографиясь, фольклорсь. Эрзянь панарса сёрмань кота кит ингольде и фталда. Тяфтама панаронь колга корхтави обрядовай мороса. Рьвннь парьти пунесть кота панархт, рьвакс максовись эняльдсь кота пулоф атянзонды - бабанзонды самс свадьбань илас и ст. тов."
"Авонь - сёронь косьфтама карда. Авоттне аФ фкатольхть. Сяда курок тиендельхть лоткфтома авонць. Стяфнесть конусонь лаца олгонят, алува кадондсть васта суваманди. Авонть потмоса крьвяснесть толмар.Пулфнень сотнекшнезь уша ширде пикскаса.Лия авоттнень эса шувондсть толмаронди лотка. Тяфта сероть косьфтамац сяда аф пельксоль, пулфне цяткненди аф крьвязихть. Ульсть авотть, коса толмаронь плхтамс марсесть пянакуд. Шувондсть 2 метрать крхкалмоса лотка, тосоль пянакудсь, тоса палсь толмарсь. Тяфтама авонць шапондовсь срубокс. Шапондсть срупт 4/4, 5/5, серец 2.5 метрат. Олгоня лангс повфнесть 1 - 2 рядса 200 начка и 400 коське коське пулф. Киякс вастс ацсесть олгонят, вадендезь сёвоньца. Стенатнень кувалмова кадондсть варят, куване лямбе кожфсь пянакудста кепсесь вяри. Пянакудть ушнезь шужярьса, пенгаса, ванцть, штоба толсь пяк вяри афоль кепсе. Кой-кона велева тиендсть авотть, конат тяка пингть ульсть ригакска. Шапондсть сруб 6/6, серец 2 метрат, путнезь кевонь фундамент лангс. Киякс ашель, тиендсть тёсонь поталак, авонть кучкаса сёвонень пянакуд. Тяда цебярь косьфтамкакс лувондовсть ригась.Ригатнень шапондозь шочкста, тиендсть илиеннетка, серец 4 метрат, вельхкс мархта, но поталакфтома, эсонза ушневсь пянакуд. Керсесть вальмат качамот лисемс и пулфонь макссемс. Ригав коськома повфнекшнесть 300-400 пулф. 20 в. кучкаста авоньца, ригаса серот ашесть косьфне ни, синь юмсесть мокшетнень и эрзятнень эряфста."
"Лишме – мокшень койса культонь (сяда меле – иланди печкомань) ракшась, кона лямботь, тундать, шить символксоль. Аркеологиень материалхне няфнесазь, лишмось пяк кунара мокшэрзятнень эрямасоль. Айнемань мороса ""Лишме ди сязяка"" лишмось – тарав (коричневай), акша пильге, конясонза тяште; мзярда лишмось тюри сязякать мархта Масторть лангса ломаттненди андыкс-симдикс араманкса, лишмось сонь сяськсы. Лишмоть печкольхть иланди нинге 15 сядокизоста (кода сёрмадсь Иосиф Барбаро). Лишмось пильгонзон, прянц сотнелезь пяльнятненди, конатнень пезфталезь модати, и шаволезь сонь налса"
"Эряфонь кись пачфнезе Петерсононь Сибири, сон эрясь Енисейть маласа Канск ошса, покась округонь пъчкафтыкс. 80-це кизотнень кучкаста меки мърдась Пензань губерниев, мъзярошка пинге эрясь Керенскяйса, меле ётась Инзарав, тоса покодсь уезонь пъчкафтыкс. Тя пингть сон сёрмадозень «Инзара ошть и уезть колга эрямопингонь кулятнень». Тя покамаась печатлафоль 1887 кизоня «Пензань губерниень ведомосттнень» эса. Петерсон содазе академикть Н.Калачёвонь Инсарть колга сёрматфонц. Ня тяштькснень сон поладозень кунардонь пингонь грамотатнень, акттнень ди иля документтнень вельде. Кой-кона документтнень пензайсь печатлазень губерниень газетса."
"Пичпандонь кунардонь калмама вастсь - 13 - 14 вв. мокшэрзянь кунардонь пингонь археологиянь памятниксь Пичпанда велеть ваксса. Археологсь А.А. Спицын 1892 к. шувондсь 39 калмама васта. Кулофнень пряста путфтольхть лямбе шири : аватне путфтольхть мянтьфста, види бокснон лангс; алятне видеста, копорьснон лангс. Муфт узерьхть, пеельхть, толонь крьвястемат, налбет, кядькст, сурхт, сюлгапт, ожнат. Кой-кона калмотнень эса муфт Золотой Ордань пингонь сиянь ярмакт, зрнянь пилькст, кудонь жуватань пакарьхть. Сембе муфсь корхтай сянь колга, што ня калмама васттне Золотой Ордань пингоннет."
"Тя шиня мокшават пицесть шапаксста нармоннят - вармань кандынят макссезь синь шабатненди. Шабат лисендсть кудста кирдезь вармань кандынят кядьсост, ласкондсть вармань каршес эди пъшкядесть вармати. Нармонь шиста ават тисть ""нармонь сёрмат"" мархта нардамат, алят эди цёрашабат керсесть вармань кандынят шуфтста ди синь повфнезь шуфтонь тарадга."
Авеста — Зороастризмань иняру сёрматкссь тяштьфоль Иранца. Сон азонды масторть шачеманц колга. Тоза сувсихть озксморхт эди Зороастор шкаймаряйть тонафтома валонза.
"1890 кизонь июльста И.И. Дубасов путфоль Курск ошень народнай училищань директоркс, тейнза савсь тумс Тамбовста. Архивнай комиссиять мекольце пуромкссонза сон тяфта пшкядсь ялганзонды: «...монь сембе юрне тястоннет, Тамбовоннет. Тейне пяк стака тяста тумась. Тяза иляды аф шумбра тядязе, тяза калмафт идне. Тяса эряфсь лияста пачфнесь тейне аньцяй кенярдеманя и оцю ризфт..."
"Нармонь ши (илякс Нармонь сама ши эли Вармань канды ши) - кунардонь мокшень Кристозшида ингольдень оцю ши, тяниень ковгярькс коряс марковонь 22-це шись. Сире мокшень марковонь лемоц нармоньгов."
"Шачсь Мокша масторса, Тарбейса. Михайила кемголмувоце шабаксоль мокшень сокай-видиень тъналса. Аделась ляень венежвятемань тонафнемваста Казан ошса 1938 кизоня, покась венежоцюнякс Равань лангса. Сивотьфоль Якстерь ушмав 1939 кизоня, тюрьсь Суоминь тюрембингса, ушедсь тонафнеманц Чкаловть лемса лиемань тонафнемвастса Оренбурса, конанц аделазе 1940 кизоня, ди арась тюремань менельвенежень вятикс."
"Будда (Йасаф) – Ригведань коряс Майя оцязоравать цёрась. Буддань шачема лемоцоль Сиддхартха Гаутама. Кунардонь грузинонь Балавариани китапса сонь лемоцоль Балавар. Рузонь кунардонь сёрмадомава сонь лемозь Йосафатокс, оцязоронь цёракс."
"Тяниень татархт эряйхть Рузмасторса, Украинца, Полень масторса, Молдоваса, Литваса, Беларузмасторса, Болгарияса, Китайса, Казахстанца, Румынияса, Туркамасторса, and Узбекистанца. Ётай сядокизоста сонь лувкссна ульсь 10 мильонда лама ломань."
"Савва веле - мокша велесь Мордовия республикса Мокша масторса, Тарбеень районца Тарбеюса. Эряйда 211 ломань (2001 к.) Ащи 13 вайгяльбет райононь кучкать и 3 вайгяльбет Вихрова Вихрово арнема кинь лотксема вастть эзда. Велеть лемоц: азоронц мурзать Савва Иванович Мокшадеевонь эзда, тянь колга пачфниви ""1677 к. Пензань десятнаса"". ""Тамбовонь губерниянь велетнень лувксса"" (1866) Саввась - азоронь веле 83 кудпирьфса, 580 ломань."
"XIX сядокизоста мокшетнень колга сёрматф сембе покаматнень ёткса башка вастса ащихть Смирнов Иванть «Мордвась» эрямопингонь-этнографиень нюрьхкяня азксонза. Синь нолдафтольть «Казан ошень университетть видеса аркеологиень, эрямопингонь эди этнографиень алялуфть кулянзон» эса 1892 — 1895 кизотнень, а мзярошка пингта меле лиссть башка китапокс . И.Н. Смирнов ульсь Казан ош университетонь профессоркс, содаф этнографокс. Тяда инголе сон сёрматкшнесь ни мокшэрзятнень эряфснон тонафнемаса програпт. Эрямопингонь-этнографиень содайсь шарфнесь оцю мяль Равжирень ди Урал малань суоми-угронь калкненди. Тяда инголе лиссть ни «Черемисне», «Вотякне», «Перьмякне» покаманза. «Мордвась» шумордазе ванондыть тя сериянц. Тиись критиконь ширде ванондозень ня калкнень колга инголи лисьф нолдаматнень, латцезень синь системас, полаткшнезень эсь няйфонц и эсь кульфонц вельде."
"Масторса шачихнень-касыхнень эзда А.П. пяк кельголезе суроть и иляназть, сяс мес синь максольхть оцю шачема (сура и канцёр). Тяфта жа кельголезе шурьхкять и чеснокть, конатнень путнелезь ёмла шабатнень тодуснон алу, шаромок синь шурьхкя лопаса. А.П. лувондоволь кштирьдихненди лездыкс и сонць кштирдель. Сонь ульсь сиянь лапац и золотань кштрялксоц, конань мархта кштирдель иляназ сюре эсь шкай шабанзонды панаронди. Кода арьсесть нижегородскяй эрзятне, цебярь сёксень шиня лиенди сиянь шуваня унжань котфсь – А.П. кштиртьф сюрец."
"Ширенгужа (рузкс Ширингуши) – кунардонь мокшень ошсь Вад эди Ширка ляйхнень ёткса, тяни ошкясь Мордовия республикса, Зубунь районца 28 вайгяльбень вастса Зубуть эзда."
"Ухань — Хубей аймакть пряошец. Васень ошпаттне ушетфольхть тя вастса 223 кизоня. Ухань арась фкя ошекс 1927 кизоня. Ащи Хубей аймакть кучкаса 113°41′-115°05′ шистямашинь кувалмоса, 29°58′-31°22′54°11′ пялевень келеса, Янцзи ди Ханьшуй ляйса. Эряйхне: 9,100,000 (2006 к.). Ащи колма пялькста: Учан, Ханькоу, Ханьян. 1920 кизоня Ухань ульсь Гоминдаттнень пряошекс. Тяни Ухань ошсь арась кучка Китаень политиконь, экономиконь, ярмаконь, культуронь ди ардомань кучкакс."
"Мокшан (ош) – кунардонь мокшень ошсь. Илань коряс лувови ушетфокс 1535 кизоня. Содаф сонь ошпандонкса (кремленкса) кона ульсть лама палманенза (башненза): Якстерь, Ётнемань, Сараношень и лият. Сире Мокша оцязорксшить пряошец. Тяни Мокшан ош райононь пряошец Пенза аймакса."
"Илань йотафтыхне токсесть эрь кудти, меле тушендсть ляй тървав. Тоса морсесть морот, йуватькшнесть Вармавати, анцесть лямбе варманя, мани шинят. Йотафнесть Вармавань озкс. Путнесть эрь кодама йархцамбяльхть. Башка шаваняса путозь калонь шонгарям. Каванякшнезь ляй тървав сафнень."
"Циле (латинокс Venus) — омбоце шары тяштсь Шить эзда. Инь валда тяштсь вень менельса Ковда башка. Цилесь сембода валда шинь стямада ди шинь мадомада инголе. Сяс Цилети мярьгихть шобдавань тяште ди илядень тяште. Цилеть сидеста лемнесазь сазорокс Модати, сяс мес сон малады планетоньконди ункстаманзон ди сталмонзон коряс. Цилесь фалу таватф кандоронь шапамакссонь коволса, сяс сонь лангоц аф няеви кода Модать лангста, стане менельботмостовок. Сонь кожфоц инь тустсь сембе Мода кондяма шары тяшттнень ёткса."
"Рубрук, Виллем (илякс Гильом Рубрук) (1215 ди 1220 кк. ёткста - 1270) – фламандонь якайсь-шяяйсь, Кранцмасторонь оцязор Людовик IX-ть Кристозшинь миссиянь Каракоруму оцюнясь. Монголияв якама-шяямац макссь од содамошит Шистямаширень Явропонь ди Азиень масторхнень колга."
"Мурань (рузкс Мурань) — ащи Мордовия Республикаса Кочкуровань район - ца. Эряйда 221 ломань (2001 к.), сяда ламотне эрзят. Ащи Сеняш ляйнять лангса, 8 вайгяльбет райононь центрать и 25 вайгяльбет Воеводскяй машинань кинь станциять эзда. Лемсь азонды эсь колганза: вирьса касф панда шамать ёткса. Ушеткс путсть 20-це векть васень кизотнень Сабаева велеста ётайхне."
"Авань поза – сире мокшень илась, конась ётафневоль видемда инголе азорава ваныхнень (Шкайть лездыензон) лемс (синь ванфтозат мяльснон, ляпофтомс седиснон эди арьсельхть тяда меле пара ломаттненди). Эрь кизоня велеряйхне кочкальхть (путольхть) азорава, конань кудса сяльде тиельхть илань поза. Пяденцяста ётафтольхть пазмора, коса эняльдсть сембе Шкаень лездыхненди-азораватненди, ваныхненди шумбрашинкса, цебярь шачема-касоманкса (паксянь и перень). Ёткшиста иланди печкольхть уча, тиельхть илань ярхцама шабатненди. Ярхцамда меле синь каванялезь (симделезь) позада. Таргшиста (недляшиста) тиелезь ""Авань поза"" илать. Велень кочкаф азоравась терделезень сембе велеряйхнень илати (эрь кудста теенза максольхть ал). Илада инголе тага лувольхть пазмора и озондольхть. Къда кудса ульсь од ърьвяня, теенза эряволь сюконямс сире велеряйхненди, конат, сюконямда меле бславалезь рьвянять цебярь эрямас. Авань поза илада меле поздна илять илань кядьгонятнень максолезь ся кудть азораванцты, коса сай кизоть тиельхть ила. Кой-кона Ковылкинскяй райононь велетнень эса ([Мокша мастор[|Мокша масторса]]) Авань поза илась ётафневи тяниге."
"Сендиень морама - мокшень седямань кядьёнкссь. Сендиса сяда сидеста морсесть постуфне, сендиень морамкать кувалмоц 30-35 сантиметра, почконяти тиф колма, сяда шуроста ниле варянят."
"Роштувать карша якасть калядама. Стирнятне якасть лопафтф келувонь тяльме мархта, конань лангс сотнельхть руцят и нардамат; цёранятне – байдек мархта, пайгоняса, пянакуд седяфксса, конань калтыелезь калядамань морамста. Оттне тиендсть роштувань колендемат сявф роштувань кудса. Роштува пингста тиендсть шужярьста идняка, конань сяльде пълхталезь. Кой-коста стирьхне и цёратне фкя-фкянь вачкиесть крьвястьф шужярьса."
"Ломаньётконь Суоми-Угронь содайхнень пуромкс (англакс International Congress for Finno-Ugric Studies, (латинокс Congressus Internationalis Fenno-Ugristarum; CIFU) сембода оцю тонадомань эрь кодама масторстонь Суоми-Угронь содайхнень пуромкссь, конась ётави эрь вете кизот. Васенце пуромкссь ётафтовсь 1960 к. Будапештса, илань кемоньцесь - Мари Элть пряошса Йошкар-Ола ошса."
"Арга (Ёмла Кяшалсь) (рузкс Арга) — ащи Мордовия Республикаса Атерень район - ца. Эряйда 170 ломань (2001 к.), сяда ламотне мокшет.Ащи Нярьскяй Арга ляй лангса, 20 вайгяльбе райононь центрать и 50 вайгяльбет Торбеева машишань кинь станциять эзда. Лем-гидроним: арга - ""кеву ляй"". Велеть путомац ушетф 16 в.. Лятфневи ""Иван Усовонь и Илья Дубровскяень 1614-це кизонь тяштьксонь и ваномань книгасост"". 1912-це кизоня тифоль земскяй школа. Тячиень велеса ули школа, клуб, библиотека. Археологиянь памятник - Арга 1 кунардонь эряма вастсь (12-17 вв.) Аргань велень администрацияти сувсихть Чудинка сь, 225 ломань , Лесная, Шалы велетне"
"Беталеем (евреень: בית לחם‎, Бейт-Лехем (Кши куд); арабонь: بيت لحم‎, Байт-Лахм(Пал куд) — кунардонь маластонь шистямаширень ошсь Палестина эсьпряньвятемаса, Иордан ляйть шивалгомширень търваса, Бетлеемонь районть пряошец. Од Сотксть коряс Исус Кристозть шачема ошец. Ащи 8 вайгяльбет Ерусалипть эзда. Эряйхне 42,000 (2007)."
"Украин (украинокс Україна) — оцю масторсь Шистямаширень Явропса. Сонь улихть масторкитьксонза Рузмастор мархта шистяма ширеса, Беларузмастор мархта кельме ширеса, Полень мастор, Словакия ди Венгеронь мастор мархта шивалгом ширеса, Румыния ди Молдова мархта лямбе-шивалгом ширеса. Лямбе ширеса ащихть Равжа иневедь Азовонь иневедь. Пряошец ди ине оцю ошсь — Киев."
"Сон васьфтеви аньцек коське боливиень Андонь лашмава 2700–3400 метра моря ланкта вяре, сяс сон сембода вяре вастова касы пальмась масторлангса. Тоса шуроста 20-та oC лама, веста сидеста якшама. Тялонь пингста (тоса июльковста, августковста) сидеста –7 oC. Кизонь вярденьбрайхть 550 мм, тя сембода коське вастт, тя сембода коське Моравиень вастта коське. Пандонь ушеть сюнеда тя пяк якшама кирди субкумокань палматнень эзда фкясь, сяс сонь ули кода касфтомс ушеса Модакучкастонь масторга кизоньберьф. Инь климатсонк сонь пароль кандомс куду, коса сон тёждяста кирди 0 o -шка C. Якшам кирдемшкац Явропаса – 3 o-шка C. Ине ала температур сон кирдсь ушеса ульсь –8 oC. Интай пальмась юмась сембе лопанза, тялонда од лопанза кассть."
"Руськин, Федор (рузкс Федор Сергеевич Руськин) - ( 7.6. 1905 к. , МР-нь тяниень Атерень райононь Кяшал велесь - 4.1.1976 к. Саранск ошсь), журналист, ётафты, мокшень и эрзянь национальнай печатть ладяензон эзда фкясь. Мокша. Шачсь крестьянонь семьяса. Аделазе Москунь ВПШ-ть 1952 к. 1920 к. кк. ульсь вятикс комсомольскяй ячейкаса. Кяшал велень Советса секретарькс и председателькс. 1932 - 33 кк. - редактор 1946 - 52 кк. отделонь вятиня, ответчвеннай секретарь, редакторть полафтыец, 1941 - 44 кк., 1947 - 48 кк., 1957 - 61 кк. - ""Мокшень правда"" газетаса редактор, 1934 - 35 кк. ""Комсомолонь вайгяль"" газетаса, 1939 кк. ""Мокша"" журналса редактор; 1952, 1955 - 56 кк. - ""Советская Мордовия"" газетаса мокшень изданиянь редактор. Казьф ""Почетонь знак"" орденца, ""1941 - 45 кк. Великай Отечественнай войнаса доблестнай трудонкса медальса"""
"Роштува пингста содасть эрямати (кда пачалкась, конань путолезь венц лангс вальмя пряти, араль пялентьфокс, кинь лемс ульсь тя пачалкась, кулоль кизоть молемс), венцямати (кда кядти, конань тонголезь баня вяльдярьмава, кундаль мезевок понав – стирть козя мирдец ули), сай кизоти (шачи, аф шачи). Шачи кизоти содасть и тяфта: венц лангс ульцяв путнесть розь, тозер пулфт, конатнень щафтолезь пяль лангс. Шобдава ванолезь лангстост лешафть и азолезь кодама ули кизось. Якальхть и кулхцондома шабрань вальмалу. Корхтамать коряс синь содасть (цебяренди – аф цебяренди), ванолезь мезе ули сай эрямаса (пара – аф пара)."
"Исследованиясь нолдафоль французскяй кяльса. Н.Ф. Мокшин «Мордвась омба масторонь и российскяй путешественникнень ванфса» книганц эса лятфнесы В.Н. Майновонь трудонц. Мордовскяй учёнайть арьсемаса, В.Н. Майнов аф семботь видеста азондсы мордвать шкаенди верондамань коензон колга, но лац-ряц В.Н. Майновонь тя оцю трудонц (170 стр.) аф Н.В. Мокшин, аф лия исследовательхне педа-пес ашезь ванонда."
"1) Каменнобродскяй ркснень и мордватнень щамсна. (Кодамот щамсна руснень и мордватнень, конат эряйхть Пензенскяй губерниянь Краснослободскяй уездонь Каменный брод и маластонь велетнень эса.) Москувонь университетонь известият. 1868. №4. 327 – 333 л."
"Эряйда 693 ломань (2001). Сяда ламотне мокшет. Ащи Явас ляй лангса. Фкя мяльть коряс лемоц лиссь ""кяше""и ""ляй"" валста (велесь путф мокшэрзятнень вирень промысласнонды кондясти вастса). Омбоцесь Кяшал лемста. Васенцеда лятфневи 1659 кизоня ""Мордвинть Чундай Шиндяпинонь Темниковскяй уездса эсь родовой Кяргинскяй мешводяма вастонц миманц коряс купчайса""."
"Карень котцема сяда сидеста озсесть атятне. Карень кодамс лама мезе пяк ашезь эряв: пеель, цёканцёр, шуфтонь колодка. Ленгятнень карень кодамда инголе лопафнезь ведьса 8 — 10 чаетт, тяфта синь сяда ляпомкшнесть, меле керсезь 1 — 2 см келеса ленгянява. Ленгятнень лангста равжа керть крксезь, меле ни ушеткшнесть карень кодама."
"Михайила Девятаевть ульсь муворукс лувовикс 10 кизот. Сонь и сонь ялганзон лангста муворшись валхтфоль 15 августковста 1957 кизоня, мзярда Михайила Девятаевть казезь Советонь Соткссонь иняля лемса, сонь ялганзон казезь орденца."
"Пайгоня, пайгонят - мокшень калконь седямань кядьёнксонь эзда фкясь. Улихть сяда оцю пайгонят, улихть сяда ёмла пайгонят. Тяса корхтамась моли ся ёмла пайгонятнень колга, конат повфнефт сёконятненди, кърганятненди, ашкотфненди. Мокшень и эрзянь национальнай щамть эса лама пайгоняда. Рьвяямста мокшаватне и эрьзяватне лама кштишендсть, и нарядсост нюрьги пайгонятне циннясть, кальдердсть, гайнясть. Сяс сидеста корхнихть: мокшавать, эрзявать нинге сонцень аф няйсак, а молеманц ни марясак, национальнай щамсонза кальдердихть пайгонятне. Велень инструменттнень эзда эряви лятфтамс пайгське. Тяса кирдеви мяльса ся, мезть эрьхнезь пожаронь или лиянь-мезень колга панчфтемста. Кунардонь пинкнень пайга вастс повфнесть коське мокорь (уштор, келу), кой-коса повфнесть кувака эчке доска, а тяни повфнихть рельса пакш, лия кайги кшни. Пайгть эрьхнезь байдекса, кшниса."
"Мокший (1340 - 1390) - васенце мокшень кучф ломанць (дипломатсь). Ульсь киличейкс Москунь Ине ширязть Дмитри Донскойть видеса. Улема, содаф Макшеефнень тъналть ушедыец. Киличейхне кучсевсть Зърня Ушмав. Куликовань тюремада меле 1380 кизоня Мокший ди Толбуга кучфтольхть казне мархта Зърня Ушмань канти Токтамышенди. Меки мърдасть 1381 кизонь 15 августковста, пачфтсть казнет Дмитри Донскоенди Токтамышень ширдевок ."
"VII—VIII вв. меле, мъзярда Ирантть фатязе Арабонь халифатсь, Āturpātākān топонимсь арабонь кяльть вельде шарсь «Азарбайджан»-кс (آذربایجان). Азербайджан лемсь - тя тюрконь формац ""Азарбайджан"" персонь топонимть. Сон кемокстафоль Азербайджанонь республикать мельге официальна 1918-це кизонь комсь сисемце майста Кавказфталонь сеймть мусульманонь фракциянц мархта. Эзонза сувсихне эсь пуромкссост састь мяльс азомс Азербайджантть эсьотямкс. А эсь пряснон лемдезь Азербайджанонь Мъзярапингонь Нациянь советокс. Тянь мархта тифтольхть ушеткст парламентонь сай пингонь республикати. Тя пуромксса кочкафтольхть президиум и вяти Нациянь советти, тяфтамкс арась Мамед Расулзаде. 28 майста Азербайджанць азфоль Демократиянь эсьотям Республикакс. Тянь мархта, В. Бартольдонь и А. Резонь мяльснон коряс, сърхксевсь марстоптомс Кавказфталонь кафта аймакнень Ширвантть и Аррантть лангса 18-це кизоня тиф Азербайджанонь Демократиянь Республикать и иранонь Азарбайджан аймакть, конань ламошкац эряенза ульсть тюркат."
"Цебярь позать пидемац тевсь аф тёждяль. Васень пингть сонь пицезь розень почфста, а меле ламбама якстеряпсста. Розень почфста позать тиемста аноклакшнесть солод, сон тиендевсь касфтф сёраста. Тя розть яжафнезь кядьгевса или томбсезь шоварняса. Солодть шоворькшнезь розь почф мархта, кайсесть ёткозонза ведь эди путнезь цюгунца пянакудс 2 — 3 шинди. Паряф солодть меле кайсезь оцю, кели парьс. Кайсесть парьти юфт, шорсезь паряф солодть мархта и тага путнезь пянакуду. Омбоцеда парямда меле, меки кайсезь парьняв и пяшкотькшнезь парьнять лакай ведьса. Нолдаф суслать кельмофнезь, а меле шапафнезь."
"Кошелева, Нина (рузкс Кошелева Нина Васильевна) (1.7.1952, тяниень Мордовиянь Сире Шяйгавонь райононь Вяртяльме велесь), композиторсь. Мордовиянь калконь артистсь (2002), Мордовиянь сетенень казьф тиись (1991), Мордовиянь Масторонь казнень лауреат (1986), Россиянь КС полаяй (1982). Мокшава. 2002 кизоста сявомок – Мордовиянь Композиторонь Сотксть (КС) пряфтоц. Кошелевась васенцеда няйфоль Рузмасторонь композиторонь Вяре Равань пяльксть концертсонза, кона ётась Сараношса 1972 кизоня. Тяса сон моразень фортепианонь покаманзон. Кошелева Нинать 1970 кизотнень арьсеманзон ётксот: струнань квартет, концерт кларнетонди оркестра мархта, «Арзамасонь Алёна» балетонь сюитась. Композиторонь эсь лацонь ширец няевсь «Мокшень морот» кярькса, сон тяштьфоль меццо-сопранонди и струнонь квартетонди (1975, Рузмасторонь КС пр. 1988), «Мордовиянь морхне» кантатась (калконь валхне). Мордовиянь ломаньтъналонь эсь лацонь ширесь няеви композиторть «Мордовиянь ърьвяямась» седямань картинастонза, «Сиянь эрьхке» седямань ёфксса (Ежовонь эди Голенковонь налхкомась), «Ведявать дейканза» ёфксса (налхкомась Пудинонь), налхкоманди седяманц эзда, «Тюриеть колга морась» ораторияста ди иля покамастонза, 1990 кизотнень Кошелевась сёрматсь колма фугат фортепианонди, колма ваймопожфонь морот; 2001 кизоня тяштсь «Арзамасонь Алёна» балет, «Авань портреттне» симфониянь сюита. Кошелевась сёрмадсь 50 лама мора. Кошелева Нинась сёрмадозе Мордовиянь Масторонь гимнать седямать. Сон кочкафоль мордовияста калконь вельмофтемань Пуромксонц исполкомозонза."
"Сирия (Сириянь Арабонь республиксь) (арабонь: سورية‎ — Сурья) — Лямбе-шистямаширень Азиень масторсь. Масторкитьксонза шивалгомширеса Ливан мархта, тоса ина Модакучкастонь иневедьжире; лямбе-шивалгомширеса Израиль мархта, лямбеширеса - Иордание мархта, шистямаширеса - Ирак мархта, кельмеширеса - Туркамастор мархта. Пряошец — Дамаск ошсь."
"Pinus bungeana (латинокс Pinus bungeana ) пиченетне тъналста пиче касыкссь. Касонды 15-25 метрашка серес, пондонц диаметроц уленди 116 см. Васьфневихть Китайса."
Сембода пара сонь озафнемс юронь пакшеса. Аф куваконе юрсь (10 см) саты ди кизонда тонь перень эрьхконяса улихть мазы ниле лопаннень «лядефкс».
"Викилисьмась тя эряй панжада библиотексь , конась пяшксе эрь кодама текстонь лисьмода. Сонь мархта покай Wikimedia Foundation. Тяса кочксевихть сембе панжада текстонь формасна лама кяльса. Тяса тексттне тага ётавневихть."
"XVIII - XIX сядокизоста ёрась фкя алясь путомс вирть уженяс од веле. Шамдозе вассть, тарсезень мокорьхнень а керсеф шуфттнень эзда путсь эстейнза оцю куд. Ня васстне ульсть пяк мазыхть и арасть кельговикс. Пингонь ётазь велесь кассь, ламоль эсонза кутта и велеряйда. Алясь, велеть путыец, шачссь-кассть Усад велеса и ёрась эсь веленц лемдемс Од Усадокс. А ингольдень Усадти, конац ащесь 7 вайгяльбеса од велеть эзда, ушедсть мерьгома Сире Усад."
"Маранг эли тарап (латинокс Artocarpus odoratissimus), конась сась Борнео цёнгаста (Индонезие), интай сонь касфтсазь стане ина шабра масторга (Малайзиеса, Таиландса, Филепиттнеь эса). Интай тя аймакть ушеса сон ёфси аф содаф. Вирьса сон касы шуварналга, иневедьжирень ичкозе, иневедьта вяре 1000 метрас сявомс."
"Сире Сомай велесь ащи мокшень модаса. Сон шачсь пяк кунара. Корхтама коряс Сире Сомай велесь шачсь фкя пингста нинге кафта велетнень мархта: Терьган и Толку. Ня велетнень юрхца ульсь шава васта. Но пингонь ётазь ня вастненди састь колма братт: Сомай, Толку и Тирьга. Синь ладезь кудснон вастка, косот тяни велетне. Пингонь ётазь браттнень кудснон вакс кармасть путома кудт лия ломатть, тяфта арасть велетне. Сире Сомай велеть улихть кафта аф оцю ляенза: Толку ляй, Сяли ляй. Велеть вастоц аф мярьгомс виде, тяса лама пандонза, конатнень улихть эсь лемсна. Ули Сидоронь панда. Теенза мярьгихть Сидоронь, сяс мес пяк кунара тя пандса шавовсь од цёра Сидор лемса. Ули Шаманя панда. Сонь лемдезь тяфта сяс, мес ичкозде ванозь пандть лангс сон лятфтай ломанень шама. Сомайть перьф лама лашмода, ётксост Ялохань лашмось. Сиретнень корхтамаснон коряс ся лашмоса эйндась аля Ялоха лемса. Винань лашма, сонь лемдезь винань тиихнень инкса. Сомайть покса ули пора конань лемоц Ош (Ошпора). Тя порать мархта сюлмаф лама сире азкст. Ёткстост фкяса азови бта тя пораса лотксесь ваймома Емельян Пугачёвсь ушмадонц мархта. Нинге корхнихть бта синь калмазь салаф зрняснон и сияснон шавфнень мархта. Тяда меле тоса эряйхть аф азови тефт (миньцонок –«чудендай»). Аф ичкозе веленьконь эзда ули васта конанди мярьгихть «Мазы каль». Теенза максозь тя лемть ССРС-онь пингть. Велень аватне покадезь ся паксяса шобдаваста кучка шити псилгочнесть и валхнезь руцяснон прястост и повфнезь кальти, пингонь ётазь ичкозде ванозь кивок кизефнезь «Кальсь мазы?!» тя няфтьсь роди пинге молемс ярхцама. Сомаень колхозсь ульсь пяк вии. Эмбода пара пингоцоль мзярда колхозонь пря оцюнякс ульсь Кержаев В.К . Сонь пингстонза лама пара тев тифоль. Ушедозе тиемать оцю кить (асфальтть)."
"Шачсь Мокша масторса, Сире Шяйгавонь районца, Сарга велеса. Огаревонь лемса тонафтомъюрхтонь филологиень факультет аделамда меле покась Саргань кучень ломаттнень велень пуромксонь оцюнякс, Саргань тонафтомвастонь тонафтыкс. Ушедсь валморат сёрмадома 1980-са. Васенце валморокярьксоц «Аран тяштекс» лиссь 1997 кизоня. Тяни сон лама валморама китапнень тиец, казьф Мордовия Республикть валморайсь, ""Мокша"" журналть валморама пяльксонц оцюняц."
"Валенцятне тянивок ломаттнень пильгсот. Якайхть валенцяса кода велеряйхне, стане ошеряйхневок. Кеворьфнихть валенцят кядьса, мишендевихть фабричнайхтьке. Тя карьсембяльсь кувать нинге кармай ломаттнень шумбрашиснон ванфнема."
Мъзярс сонь кумокань шачема вастстонь сонць якшамада пели сортсь. Псилма тейнза эряви аф 7 °C-да кържа. Сяс минь климатсонк сонь ули кода касфтомс кудса эли вероксса.
"Аганисие (латинокс Aganisia) — Орхидея тъналста панчф касыкссь. 3 калопне (вид). Васьфневихть лямбеширень Америкса (Тринидад, Бразилие, Колумбие, Венесуэла, Гайана ди Перуса)."
"Верма ши (илякс Вирняй ши) – тундань мокшень илась, кона сотф кунардонь Акша кал озкс мархта. Тя шиня оттне йакасть кудста кудс, удыхнень стяфнезь вермань тараткаса. Верма, няк, курок панжи, эреклай, тараткаса эрьхнезь касфнезь ломантьке виенц, эрьганц. Морсесть:"
"Рузкс сон лемтьфоль тяфта: «Очерки юридического быта мордвы». Тя васенце пяльксса исследовательсь сёрмадсь мокшэрзятнень рьвяйсемаснон и рьвакс тушендомаснон колга, ся койхнень колга, конат улендихть ня илатнень пингста. Мзярошка кизода меле «Императорскяй Рузонь географическяй обществать тяштьксонзон» эса лиссть учёнайть лия работанзовок — «Результаты антропологических исследований среди мордвы- эрзи» и «Очерки юридического быта мордвы». «Финно-угорскяй обществань журнапсь печатлазе французскяй кяльс ётафтфста «Остатки мор¬довской мифологии» Майновонь статьянц. Тяда башка Майнов сёрмадсь лама лия статьятка: «Средняй Поволжьянь инородецне», «Фкя ши мокшетнень ёткса», «Мордвать ширес якамань очеркне», «Мезе печатлаф мордвать колга тяни- ень литератураса» и лият. Койсонок, Майновонь аф сембе работанза тя пингс печатлафт. Ашесть лисе «Антропологические исследования мордвы- мокши», «Очерк быта мордвы в момент встреч её с русскими» и «Народная психология мордвы» статьятне. Сянь колга, што синь улихть, што синь сёрматфт, пачфнесь «Исторический вестникть» редактороц С.Н. Шубинский."
"Фкя пяледа кържа эрзянь ломатть эряйхть Мордовиянь республикса, Рузмасторонь Федерациеса, Рава лангса. Иля эрзят эряйхть иля аймакова: Самараса, Симбирень аймакса, Пензаса эди Татармасторса, Армениеса ди Америконь Соткссань эса."
"Атерень район (рузкс Атюрьевский район) — Мордовия республикть районць, ащи Мордовия Республикть шивалгомширеса. Сонь кельмеширень шабрац Темникавонь районсь, шивалгомширеса ащи Зубунь районць, шистямширеса Ошень районць, лямбе-шивалгомширеса Тарбеень районць, лямбе-шистямаширеса — Лашмонь районць. Пряошец - Атерьсь Шистямаширень пяльксоц ащи вирень-паксянь мастор, шивалгомширеса шоряф шуфтонь вирьмастор."
"Ётасть анцек кафта-колма кизот, и од цёрать колга ушетсть корхтама кода Радонеж ошса, тяфта и шабрань вастова. Фкя-фкянь мельге ушедсть сашендома тейнза мялень-арьсемань кирдема, а сяда меле эвондасть ломатть, конат ёрасть явфтомс Сярьгеень мархта шкайти покодемань сталмотнень. Ломаттне путсть эстейст келият, перезь эрямавастснон сери перяфса и ушедсть эряма, Сярьгейть лаца. Сембе аф озондомань пингть шкайти покоди цератне ётафнезь покодемаса, Серьгей покодсь сембода лама: сон эсь кядензон мархта путсь мзяра келия, лазондсь пенгат, яжсесь сёра, пицесь кши, ярхцамбяль, снись щапт и каннесь ведь. Аф ванозь сянь лангс, што од цёрась ярхцсесь анцек кшида и ведьта, ульсь сон пяк вии и ашезь пеле сталмода."
Шивалгомань Померания воеводши (полекс Województwo zachodniopomorskie) воеводши пялевень-шивалгомань Полень масторса. Шивалгомань Померания воеводшиса 1 692 271 эряйда. Пряошец Щечин ош.
"Чакамкат - идиофонань седяма кядьёнкснень эзда фкясь. Пяк мала шавоматненди. Сире пинкнень мокшень, эрьзянь велева путнесть вень ваныхть – салайда, толда – мезьда. Синь якасть велева и калдорфнезь шуфтонь чакамкаснон. А меле тя чакамкась арась седямань кядьёнексокска. Пяк сидеста васьфневихть сембе масторлангса"
"Нармонень ронгась пара лиеманди, интай тяниень пингста улихть мъзярошка аф лиенди нармонень калопт. Тага фкя кува содамс нармонь - сонь пейфтома няренц эса, васле камбразонц эса. Тяни Модаса эряйхть 10.000 нармонень калопт Арктикста Антарктикс."
"Ульсь тя перяф острогсь кафтокшкасть сяда ёмла лия острокнень коряс, сяда сажетть кувалмос и нильгемонь сажень келес, вов и сембе крепостсь, фкя форт мархта, конань эзда путозе эсь ушеткшонц Форташнай куронясь. Маласонзотольхть пушкарьхне мокшень веленяста Кулдым, а ётаманять тяфта и лемнезь Пушкарнайкс."
"Девятаев, Михайила (рузкс Девятаев Михаил Петрович) (8 июльков 1917 - 24 ноябрьков 2002) - менелень ушмовийть тюремань менельвенежень вятись, содаф сонь нацихнень Германиять концетрациень лагерьста Узедом цёнгаста аф кемави ворьгодемать инкса."
"Пиземонь озкс - мокшень озкссь, конась ётафневсь пяк коське пингста. Озонкшнесть лихтибря ваксса, ляй търваса, эрьхке търваса. Анасть пизем ди летьке. Кристозшида ингольдень пингста озонкшнембачк лятфнесазь Ведявать, ёряйхть ведьс каванямбяль: ярхцамбяль сускопт, алхт, ям. Ётафнесть Эшинянь аропнемань ила. Пъшкятькшнесть тонашистонь эсь ломаньцнонды, тяфтама озксне ётафневсть калмолангса, валондозь калма лангть ведьса. Кристозшинь пингста лятфнесазь иняруфнень лемсна."
"Дивандафты вельвичия (латинокс Welwitschia mirabilis) пяк кунардонь касыкс, тяниень пингста сон касы аньцек фкя аймакса, шавмодаса Атлантиконь оцюведьжиреса, Намибиеса ди Анголань лямбеширеса. Тя шуфтсь, интай сонць шуфтонь лангс аф шары. Марнек касыкссь тя покаряв пондась (сонцьке ащи сонь юрокс) эди кафта лопаста, конат шарыхть кафта пувордаф понафкст лангс 2–4 метрашка кувалмос, сяс вельвичия шары шукша пря лангс. Вага ня лисенди лопанза, синь фалу касондыхть, кулсихть ди пужихть песнон тървасост."
"Шокшетнень айнемаснон коряс куйгорожт маштольхть арама сараз лефксокс интай эрь пингть синь прясна – ломанень. Синь тернесазь кудазорхне конат васенце тундань шобда шиня якайхть калмалангс эди маштозь терделезь куйгорожть. Кудазораватне, конатнень колга корхтальхть синь кирдихть куйгорожть оцю илатненди путнельхть ям сяканя."
"Шачсь озксвятиень тъналса. Курок илядсь аляфтома. Ёмланястокиге лама покодсь. Якась Макарьев-Желтоводскяй монастыри, морафнезень тостонь библиотеконь книгатнень. Вардась дьяконкс шабрань Лопатицы велеса, тоса жа ётафтфоль озксвятиень санц. 1646 — 1647 кизотнень Москуса сувась «благочестиянь ванфтыень» кружоку. Тяса сонь приметазь церькавонь содаф ломаттне Иван Неронов и Стефан Вонифатьев (Внифантьев). Аввакум кудъётконь эряфсовок вятезе прянц шкаень кулхцонды ломанькс, ашезень коле церькавонь правилатнень. Мзярошка пинге ульсь протопопокс Юрьевец ошса."
"Пенза Ош (рузкс Пенза) — Пензань аймакть пряошец. Лувови ушетфоль 1663 кизоня кода рузонь ваксарош, афкукс ушедома кизоц аф содаф. 629-шка вайгяльбет Москуста, 53°12′ пялевень келеса, 45°00′ шистямань кувалмоса. Эряйхне: 510,013 (2009 к.)."
"Ломаньётконь Суоми-Угронь содайхнень пуромксонь идея васецеда эвондась 1930 кк. 1947 к. Советонь Сотксса пуромомсь васенце Семебе Сотксонь Суоми-Угронь содайхнень пуромкс. 1955 к. венгеронь Сегед ошса, 1958 к. Хельсинки ошса ётафтсть пуромкст омба масторста тертьф Суоми-Угронь содайхнень мархта. Ломаньётконь пуромкссь ётафтовсь 1960 к. венгеронь эди суоминь тонафтф ломаттнень лезкс вельде. Эста ушедфоль Ломаньётконь комитетсь (ЛССПК) кемонь полаяйхть мархта: Paul Ariste, Péter Hajdú, Erkki Itkonen, György Lakó, Майтинская Клара, Gyula Ortutay, Paavo Ravila, Серебренников Борис, Wolfgang Steinitz, Kustaa Vilkuna."
"Реинкарнацие - одукс шачендоматне. Джайнизмань койгть коряс, ломанць куломстонза аф юмай, сонь ваймоц муй иля ронга и кармай эряма сяда тов. Одукс шачендоматне молихть ламос."
"Рыбкино (мокшекс Рьба веле). Велесь Мордовия республикса Мокша масторса, Лашмань аймакса. Ушетфоль 1622 кизоня. Велесь ащи кержи Мокша ляйть търваса 31 вайгяльбе Лашмаошста. Рыбкинань велень администрациять прявелец. Эряйхне 605 (2005). Ламонцне мокшет, улихть рузт."
Тракс (Bos taurus taurus — Кудонь букать авакась) — рямшайхнень ракшатне финцпестяфнень тъналста. Васу мольф идем букась. Букань лефксти мярьгихть вазня. Од траксти мярьгихть скал.
"Ширенгужть вастса муфт минь пингтонк ингольдень IV-III сядокизотнень тиф кевботмархт, кевонь налхт, мазопнемат, мазопнема мархта сёвонень эди иля кядьгонят. Масторонь каготнень коряс Ширенгужа ушетфоль XVI сядокизоста. XVII сядокизоста оцю мяль шарфневсь пичеваень, кяшень и кулувонь анокламати. 1726 кизоня Ширингужть вастса путфоль котфонь ди котф пацянь кодай хабрикть. 1779 кизоня Екатерина II оцязоравать мярьгоманц коряс тифоль ошекс. 1928 кизонь арась ошкякс."
"Япононь кяль (япунонь: 日本語) - кяльсь, конань эса корхтайхть 130 милион ломань Японмасторса и япононь тъналса омба масторга. Япунонь кяльхнень эзда фкясь."
"Кунардонь пинсгтокиге ломанць шарьхкотькшнезе аф анцек сянь, мезсь ""кувака"", а мезсь ""нюрьхкяня"", мезсь ""ичкозе"" и мезсь ""маласа"", кона шуфтсь ""сери"", а кона ""алня"". Ломанць пяк кунара тонадсь сяда емла ватонь ункснема. Атя-атяньконди тонатфоль ""вакссь"" - келептьф няфтем сурть и пяльхкять ётксна; ункснесть ""кенерьса"" - ломанень кядть кенерьбакаренц виденц, 0,5 м. , ""аськолксса"", ""вайгяльбеса"""
"Ушманонь озкс (илякс Солдатонь озкс) - тундань мокшень озкссь, конась ётафневсь Велень озксонь колмоце шиня. Тя озксть пингста анасть пара шумбраши ушматтненди (солдаттненди), сембе ушмонь ломатненди."
"Снегирёв Николай АлександровичНижняй Новрогородонь, (28-це июньцта, 1950-це к. - 1993 к.) Сеченовскяй райононь, Кочетовка велеса. Рузонь поэт, ётафнесь мокшень моротнень рузонь кяльс."
"Швайцариеть масторкитькссна Германия, Кранцмастор, Италие, Австрие ди Лихтенштайн мархта. Швайцариесь - нейтралши кирди масторсь эди сон мекольцеда торпингсоль аньцек 1815 кизоня. Тя масторса озайхть лама ломаньётконь организациет кода Ломаньётконь Якстере Крёзть комитетоц, Масторлангонь Мишендема Организациесь ди кафта Явропонь Ломаньтъналонь Соткснень офиснень эзда фкясь. Швайцариеть ниле масторонь кяленза: германонь, кранцонь, италиень ди ретороманонь кяль."
"Польдяз (рузкс Подлясово) - велесь Мордовия республикса, Зубунь районца. Ащи Вад ляйть лангса. Велень лемсь - антропоним: сась христианства карша Полдась (Полдаська)лемть эзда, кона меле полафтовсь Подляс-с. Тя валсь васьфневи 16-17 вв. каготтнень эса."
"Тя масторс сувсесть татархт, чувашт, пашкирт, удмуртт, мокшет, шокшет, эрзят, комит, пермит, калмыкт, марит, равань герматт. Рузонь Ошеряень Торпингста тя республиксь ушетфоль 12 декабрьковста 1917 кизоня Рузонь Оцяорксшинь ди Сибирень мусульманонь конгресса. 5 майковста 1917 кизоня пуромсть 800-да лама кучф ломатть (татархт, чувашт, пашкирт, удмуртт, мокшет, эрзят, комит, пермит, калмыкт, марит). Тя пуромксса Казан ошса корхневсь аф кядяла Идель-Урал республик ушедоманзон. Корхфтавсь ушедомс ниле профессоршит эди кафта вешендема вастт Казан университетса. Инерявиксоль эсьотям Ёмла Ломаньтъналонь Пуромкс, конань вельде эрь ломаньтъналонди улель кода виияфтомс эсь культурань авозламанц. Васенда пашкир муcульматт аердсть Пуромксса полаямда, интай меле 1917 кизоня синь мърдасть Равань герматт мархта ди сувасть Идель-Урал Пуромксс. Васенда республикав сувасть аньцек татархт эди пашкирт ингольдень Казанонь эди Эфень губерниеста, кафтошка ковда меле сувсесть аф исламонь кемай ди аф туркань калкт: комит, марит эди удмуртт."
"Антимона (илякс сельмоньархтома, латинокс Stibium, символоц Sb) — пря субгруппастонь, ветеце группастонь, ветеце периодонь кимиень элементсь, атомонь номероц 51. Сияза акша пялекшни сенемаза тюсса валф. Васьфневихть сязеви, равжа ди тюжя антимонат."
"Эрзять этнонимть юронза молихть иранонь валти (ираноннекс arsan - ""алянь, аля""). Сембода кунардонь тяштькснень эса эрзя (арису) валсь васьфневи Казариень каганть Иосифонь (10 с.) Хасдай ибн Шафрутунди (ульсь явропонь сановникокс Абд ал Рахман III (912-961) и Хаккам II (961-976) испаниень калифненди сёрмасонза. Тя сёрмаса азондови, кодама калкт эряйхть Итильть (Равать) малава ди кит пандыхть каяфкс Казармасторти. Тяштьксса калкнень лемсна азфт тяфта: бур-т-с, бул-г-р, с-вар, арису, ц-р-мис"". Улихть мяльхть, што эрзяттне лятфневсть сяда инголевок. Кепотьксонди, кунардонь греконь географне Страбона (аорсне) ди Птолемей (арсиитне) эсь тяштьксост тя валть азондозь ни. Арабонь географсь ди якайсь-шяяйсь Ибн-Хаукаль (10 с.) пачфнесь Arsaja(Ersaja) калкть колга, синь оцязорсна, кле, ""Arsa"" (Ersa) масторса"", ся ""масторса лама келазень, акша келазень кедняда, кивида"". Эрзяттнень (""арджаттнень""), тяфта ина и мокшетнень колга сёрмадсь 14 сядокизонь ушетксста иранонь тонафтф ломанць Рашид ад Дин, ""Рзяттнень"" колга сёрмадсь ногаень ширязсь Юсуф. Сонь грамотац кучфоль Москуву 1548 кизоня."
"Ганибал (Пунокс Hanniba'al חניבעל, Ба'ал - монь цебярьшизе , эли Ба'ал цебярьшись мондине максозе), (247 к. м. п. и – 183 к. м. п. и.) - Картагенонь ушмовятись ди тактикань содайсь Баркань тъналста, Гамилькар Баркань цёрац, содаф кода ломанень эрямопингонь ине ушмовятихнень эзда фкясь. Эрясь стака Модакучкастонь ширеть эрямопингонь ёткста, мъзярда Рим (меле Римонь республик) тяряфнесь сявомс кядялу Картаген, Македония, Сиракуза ди Селевкидонь оцязоргирдема. Сон сембода содаф сембе картагенонь тюремань вятида. Сембода оцю сатфксоцоль кувака ётама Омбоце Пунонь Торбинге ёткста, мъзярда сон вятезь оцю ушмонц тюремань вирьварда мархта Иберияста Пиренейхнень ди Альпнень туркс кельмеширень Италияв."
"Грекмастор (Греконь республиксь) (грекокс: Ελλάδα — Эллада) — Лямбе-шистямаширень Явропонь масторсь. Масторкитьксонза Албание, Болгарие, Македоние мархта кельмеширеса ди Туркамастор мархта шистямаширеса. Грекмасторть лама цёнгат Эгеень ди Иононь иневедьге, шистяма ди шивалгомширеса. Пряошец — Афитт ошсь."
"Лихтенштайн, илань коряс Ширязонь мода Лихтенштайн (германокс Fürstentum Liechtenstein) - аф оцю масторсь Шивалгом Явропса, пякстаф кафта шабра масторхнень ёткса: Швайцарие (шивалгом ширеса) ди Австрие (шистяма ширеса). Масторонь кяльсь германоннесь. Пряошец Вадуц ошсь."
"Кшинь шуфта Artocarpus odoratissimus раштай видьмоса. Од видьмосна лисихть пяк курок эди касоманди эряви аньцек фкя тарга. Борнео цёнгаса видьмотнень лисема варжаманьберьф содазь: пърдафксса 3 таргода меле сембе видьмотне арайхть аф кондястикс видеманди, сяс мес синь юмайхть лисевомаснон. Сяс видьмотне эрявихть видемс эстокиге, сяда пара шувару, ведень шокши модас. Вегетациень раштамась (керфкст, иля касыкс поладомась) аф пяк ярашты. Сярятькста эли сукста кшинь шуфта пъцтай ёфси аф пели."
"Кунардонь пинкнень 1638 кизоня састь аф ою Шечкеевка ляйти казакт, штоба ваномс москувонь оцязорть Иоанн Грознайть мяленц и путомс киндивок аф ётави перяф крымонь и ногаень татархнень каршес. Прафтозь вирть и путсть сери пандть пряс сембе ширде кешф сери перяф, а меле перяфть алу шувсть крхка лотка и ёрасть тиф перяфснон поладомс мянь Атемар и Саранск ошти фкя ширде и Инсарти – омба ширде."
"Египет (арабонь: مصر‎ — Миср) — пялевень Африконь масторсь. Масторкитьксонза кельме-шистямширеса Израиль ди Газа тирьхкс мархта, кельмеширеса ащи Модакучкастонь иневедь. Шистямширеса ащи Якстерь иневедь; лямбеширеса сонь ули масторкитьксоц Судан мархта, шивалгомширеса - Ливие мархта. Пряошец — Каир ошсь."
Рубруконь Монголияв якамац-шяямац – Виллем Рубрукть якамац-шяямац Каракоруму (1253-1255 кк.). Сонь якама-шяямац макссь од содамошит Шистямаширень Явропонь ди Азиень масторхнень колга.
"Тройця - инь оцю тундань мокшень илась, мекольцесь тундань илатнень йоткса. Тя пингти видемась аделсевсь ни. Кристозшида инголе тя пингста йотафнесть Велень озкс. Тройцянь илатнень эса улихть лама кунардонь Кристозшида ингольдень койда. Ся пингть ломатть шнакшнихть панжи, пижелды перьфпяльть, сянгяря шуфттнень, келунятнень. Тарадса мазопнезь куттнень, повфнесть тараткат вальмятненди, кенкшнень вельхксс, тарадса мазопнезь церькавтьке. Стирьхне Тройцянь таргаста (недляня) йакасть панчфонь ашкотфса, тонгодсть панчфкат сёралозост, меле сембе пуромкшнесть мазопнеф келунять перьф. Келунянкса якасть стирьхне Тройцянь алда шить эли шобдава Тройцянь шиня. Тройцять келуня морса лемнезь ""кизонь шинякс"". Стирьхне келунять мархта вятнезь вели кизоть. Тяда ингольдень пингста келунять ваяфнезе ведти, эняльдсть Ведявати штамс кизонь шить шаманц. Меле йотафнезе веле кувалма.Тройцянь таргать аделамста сембе лисендсть тундань ильхтема (първажама). Тяфтама ила йотафневихть тячивок. Тундань ильхтемста тяфта же мазопнесть инголе кантф келуня. Фкя стирня кочксевсь тундакс, сонь прясонза оцю ашкотф. Кой-кона велева тяфтама ашкотфть кандозь оцю олгонь песа эли сотнекшнезь келунять пряс. Оцю велетнень эса эрь курнясь мазопнесь эстеенза Стирь тунда. Кой-кона велетнень эса ашкотфса наряжакшнесть стирьшабаня. Уленди келу вастс тундань ильхтихне кандыхть сянгяря тарадста тиф крёз. Тундань ильхтема сашендсть тарадса щаф вирь ломатть. Наряжакшнесть Виряватка. Тиендезень ломатть ди ракшат тарадста, тишеста ди панчфса. Кочкасть Каньфонь ърьвяня ди Пиди палаксонь ърьвяня, синь нинге лемнезень потишкакс. Вяре азф иласа полаяйда башка щакшнесть иля ломатть ърьвяяйкс ди ърьвянякс, атякс ди бабакс, офтокс эди с. т. Нятнень курнява молемста каванякшнезь позаса, пуреса. Наряжафне тянкса морсесть морхт, къштисть, къштимасост няфнесть кодамога паксянь тефт, курнява молихнень, ванондыхнень валондозь пуреса, позаса, ляпоняста эрьхнезь тарадса, панчфса ди с. т. Тяфта арьсесть теест шумбраши, касфнезь эрьгаснон."
"Муворгофневсь Соловкань и Разимонь стяматнень кеподемаса. Ня стяматнень тапамда меле, мъзярда явфоль пяк лама ломанень вайме, тернезень кулхцондыензон «кяшеса вадендемс» оцязоронь лазкенень. 1670 кизоста сявомок кирдевсь модань вельхтяф ямаса (4 кв. метрашка). Тяса сон и сёрмадозень эсь тяштьксонзон: «Азондомань книгать...» ([1669]] — 1675), «Шарьхкотьфтемань книгать» (1673 — 1676), «Муворгофнемань книгать». Аввакумонь литературонь тяштьксонзон ёткса 80 покама, тяконь лувксса сёрманза. «Протопопть Аввакумонь эряфоц» лувондови ушетксокс рузонь шяхярень литературти. Аввакум и нинге ширенц колма кирдиенза пълхтафтольхть «оцязоронь кудть сюдоманкса»."
"""1728 кизоста Темникованнекс лувондовсть 10 велет. Тя Левжась - старостась Очка Вешаев, Усад велесь - Милушка Шиндяев, Сидоровкась - Солдатко Вишняков, Сюзгари велесь - Сюдаска Атышев, Перхляйсь - Дьячка Митриев, Муравьёвкась - Костка Саитов, Пишлясь - Митка Родаев, Кулдымсь - Чудотка Надежин, Темяшевась - Эрзяйка Пяршин, Верхтялимось - Сергейка Гаврилов , """
"Тя инструментсь тяфтамоль: сявондевсь метрашкань кувалмоса келувонь или ушторонь досканя, фкя пец сонь сяда келиель, 12-15 сантиметра, а омбоце пец тяйняня, 4-5 сантиметрат. Досканять кувалмос таргафоль струна, эста кшнинь струнат ашельхть, струнать тарксезь нарде сюреса или шуваня пикскаста. Струнать и доскать ёткс тонгондовсть уфаф жуватань уфам, дугянякс мянтьф смычокса ётафнесть струнать ланга, и кулевсь кайгома."
"Суоми мастор койхнень коряс Суоми Республик (суомикс Suomi, Suomen Tasavalta) - скандинавиень масторхнень эзда фкясь. Ащи пялевень Явропса. Масторкитьксонза Шведмастор мархта шивалгомширеса, Рузмастор мархта шистямширеса ди Норвегие мархта кельмеширеса, ули тага ведькитьксоц Эсти мастор мархта. Пряошец Хельсинки, эряензон лувксоц - 639 222 ломань (2017)."
"Сокай-види ломаттненди тя лишмось лувондовсь аф аньцек кши лаца, но и сембокс, мезе путови-видеви Мастор лангс. Ванолезь, кода вятьсы эсь прянц лишме: кда кожяряй модать лангса, пърксни, зярьнефни ронгонц эса – пиземти. Кода арьсесть инголи лишмот сазат меки куду, эряви повфтамс маткати (пянакудть инголе) лишмонь пей мархта ёмла кяскавня. Лувондозь, лишмось пря пакарьсь ванфтолезень аф цебярьда мешнень, нешке переть (сяс путнелезь сонь нешкеперети). Ванолезь эди удомань оттнень: кда няят онцтот лишме – сярядемати, прамс лишмось лангста – шумбраши сай, кда лишме пори нокта – толти. лишмонь культсь илядсь и аватнень наряжамаснон эса – повфнельхть къргазост кшниста тиф лишмось"
"Никон (Светскяй лемоц — Никита Минов; 1605 кизонь майсь, Нижегородскяй уездонь Вельдеманово велесь — 27.8.1681), Россиянь 17 веконь религиозно-политическяй деятель, рузонь церькавонь патриарх, церькавонь реформатор, просветитель. Мордвин. Шачсь кстиндаф крестьянонь семьяса. 1617 — 1623 кизотнень — Макарьев - Желтоводскяй монастырень послушник. 1625 кизоста — священник Колычева велеса, Москуса. Колмицьке шабанзон куломда меле нарафтсь пря монахокс Акта морять ваксса Анзерскяй скитса (1635). Мзярошка киза ськамонза ётафтсь башка цёнгаса. 1643 кизоста — Кожеозерскай монастырень игумен. 1646 кизоня путф Новоспасскяй монастырень архимандритокс, ся монастырсель Романофнень родовой калмосема вастсна. Пингонь ётазь Никон ульсь ни советникокс оцязорти Алексей Михайловиченди. Никон азсь мяль ётафтомс церькавонь эряфса оцю полафткст, синь вожавафтольхть рузонь и православнай лия церькафнень фкя кядялу пуроптомаснонды; сон тяфта жа азсь мяль сёрмадомс церковнай книгатнень греконнетнень коряс; Никононь пингста сувафтфоль колма сурса озондомась, церькав потмоса морафтомась и лия койхне. 1648 кизоста — Новгородонь митрополит, 1652 кизоста Никон ушедозень церькавонь реформатнень. 1656 кизоня мярьгсь Рязанскяй архиепископти Михаилонди кстиндамс мокшэрзятнень. Но сяда меле, кода Михаил шавфоль, тя тевсь мзярс катфоль. Никононь пингста церькавсь аердсь государствать эзда, арась омбоце властекс. «Кормчай книгати» (1653) ингольдень валса азсь мяль, бта патриархонь властсь оцязороннеда оцю. Тя ашезь ту баярхнень, церькавонь иерархнень мяльс. 1658 кизонь 10 июльста Никон аердсь тефнень эзда и тусь Новоиерусапимскяй Воскресенскяй монастыри, кярьмодсь литературнай тевти. 1666 кизонь 12 декабрьста церькавонь соборсь, косольхть Антиохийскяй и Александрийскяй патриархне, валхтозе Никононь патриархонь санцта. 1667 кизоста сявомок кирдевсь Феропонтонь монастырьса, 1671 кизоста сявомок — мельганза ванць охрана. Сонь муворгофнезь, што анокпазе Разинскяй восстаниять, но муворшиса Никон ашезь виденця. 1676 кизоста сявомок Кирилло-Белозёрскяй монастырьсоль (тяни Вологодскяй областсь). Куломдонза инголе нолдафоль воляс. Калмаф Воскресенскяй монастырьса. Никононь капмамда меле вселенскяй патриархне лувозь, што судендафоль сон абон, и мрдафтозь патриархонь санонц. Никон тонафнезень патриархонь и монастырень архифнень, документтнень, кядьсёрматфнень, ётафнезень рузонь кяльс византийскяй и польско-литовскяй хроникатнень. Сонь мярьгоманц коряс омба масторста ускфтольхть 500 сочинения (Гомер, Гесиод, Эсхил, Плутарх, Демосфен и лиятне). Никононь вятеманц ала панчфтольхть Хутынскяй и Иверскяй типографиятне. Тяса печатлакшневсть церькавонь книгатне и кучсевсть сембе странава. Москуса Никононь маласотольхть ся пингонь инь ёню ломаттне (Епифаний Славинецкий, Арсений Грек, Симеон Полоцкий и лиятне). 1656 кизоня панжезе Греко-латинскяй школать. Тя школась лувондови Россияса систематическяй образованиянь ушетксокс. Никон содаф кода оратор и писатель. Содафт тяфтама сонь произведениянза: «Азкс Иверскяй шкаень ликть колга», «Онежский крестнай монастырть тиеманц колга», «Ваймопожфонь и масторлангонь тонафтомат», «Кемамать марс пуроптоманц колга канонць» и лият."
"Мокшетнень ърьвяяма (ърьвяяфтома) койсна аф фкатольхнь эрзяннетнень мархта. Синь ашезь салсе ладяф стирьхнень, тяка пингть синь ульсть койсна кунцема мархта. Васенда ладяф цёрать алянза-тядянза тиендсть канкст Юрхтазоравати и Кудазоравати. Озондсть, тернезь Юрхтаванять, Кудазоравать и кулоф атяснон-бабаснон ваймоснон. Шапаксста пицесть жувата мархта кшинят и путнезь ня кшинятнень кудинголи и перяфть ваксс. Тяда меле ладяф цёрать аляц керсесь кочам шра лангс путф кшиста, шамнезе кши кочамть потмонц, а шамфт вастть пешкотькшнезе медьса. Шобда вене, киндивок апак аст, ладяф цёрать аляц, ластя айгор (алаша) лангса тушендсь ладяф стирть кудонц ваксс. Тоса путнезе медьса ватьф кши кочамть ортань столбать лангс, калдорфтсь вальмав локшенц мархта и ювадькшесь: - Сетя, мон Мазакань Вешняксь - стирцень Кодайть цёразенди Урати вешан; сявк ортать столбаста кшизень медь мархта и озонтт. Тя валхнень азомда меле, Вишняк пяк вишкста арды кудозонза. Сетя стяшенды, курокста сърхкай и шабанзон или шабранзон мархта, ластя кильтьф алаша лангса, арды Вешняконь вельге и ёрай сянь кундамс. Аф кармай Вешняконди паваз, кда Сетя кундасы сонь ки лангса: пикссазь сонь пялес куломазонза и ёрдасазь шамазонза кши кочамонц - аф кармай ърьвяяма. Къда аф кундасы, пачкоди Сетя Вешнякть кудонц инголи, калдорфты и кизефтьсы кудса кудть азороц или аш. Кудазорсь няфтьсы прянц вальмава, тянь мархта няфтьсы, што Сетяда инголи пачкодсь куду и киндивок ашезь кундав. Кда кудазорсь аш кудса, лисенди, што сон косовок кяшенди, а Сетя ёрдасы вальмазонза кши кочамть, аф ули ърьвяямати. Кда ладяф цёрать аляц кармай кудса и няфтьсы прянц вальмава, атказамс рьвяямать эзда аф лиси. Сетя мрдай кудозонза, озонды Юрхтаваняти, Кудазоравати (Кудаваняти), кулоф атянзонды-бабанзонды и путнесы ърьвяяма кши кочамть тейст казнекс."
"Лишмоть кедьста тиельхть лишмоть няка, конань путолезь вешф велеряйхнень ёткса вастс и озондольхть теенза. Теенза кандольхть келазень, уронь, соболень кедьт (тя сембось повфтаволь шуфта лангс). Лишмонь сивольть лангса ётафнельхть ила, а сяльде сонь сиволезь озксонь-илань тиихне. Кой-коста лишмоть някать кеподелезь шуфтть пряс эди озондольхть теенза кода Шкаенди. Тя лишмонь культсь ванфтовсь лама иласа-озксса Отяжелень районца (Эрзянь масторса). Лобаски эрзянь велеса лишмонь печкольхть поминкань шиня кулоф алятнень лемс. Илада меле лишмонь кедть кадолезь калмалангс, повфтамок сонь тумоти и тяда меле керсемок сонь лентанякс (сонь ванфтомонза), путолезь калмалангти. Мзярда мокшетне кундазь кристозшис, пингонь ётамок лишмось ашезь карма улема илань печкома ракшакс; лишмонь палть эзда афольхть ярхца и аньцек аф кунара меки кармасть (аф сембе) ярхцама. Лишмонь някат, конатнень лангс озсельхть ават эли алят, тиендельхть пяк лама велень озксста: календарень, юронь – кундьянь (кой-кона велетнень эса тиендихть тяниге). Симбирень губерниеса озксста (Иняру ваймопожфть валгомац апостолхнень лангс) кристозшинь илать коряс кафта алят тиендсть пря (налхксть) лишмось (къргазост повфтальхть пайгоня, озафтольхть ""лишмоть"" лангс цёраня, ярхцальхть илань ярхцамбяльда – рястаф алда)."
"Никосия (содаф тага кода Лефкосия (грекокс: Λευκωσία, туркакс: Lefkoşa) - Кипрань пряошец ди сембода оцю ошсь. Ащи Педиеос ляйса Кипрань цёнгать кучкаса, Никосия районть пряошец."
"И.Н. Смирновонь «Мордвась» очеркоц — революциеда ингольдень этнографиеса фкя инь няевикс покамась. Казанонь университетонь профессорсь васенцекс сась ся мяльти, калкнень колга материалхне аф аньцек кочксемат, синь латцемат системс, синь колгаст анокламат башка монографиет, коза сувафтомат сембе инголи содаф лисематне. Тя мяльсь азфоль и Москувонь университетонь профессорть Д.Н. Анучинонь сёрматфкссонза, кона 1889 кизоня нолдафоль «Этнографиень ванома» журналса. Смирнов Иван покаманц сёрмадомста нолязе тевс масторонь и омба масторонь этнографиень эди эрямопингонь литературть, аркивонь статистиконь муфкснень, конат азонкшнесть моокшеть эди эрзять колга. 1898 кизоня Смирновонди сонь тонадомань-популярень покаманзон инкса максфоль Рузмасторонь тонадомань Академиеть Уваровонь лемса казнец. Рузонь географиень алялуфсь казезе Смирновонь Иван зирнянь медальса. Тонафтф ломанть тевонц вяри путозь аф аньцек Рузмасторса, омба масторсонга. Сонь шназе Москувонь университетть видеса эряма тонадоматтнень, антропологиень эди этнографиень тонафниень алялуфсь, Будапештонь Венгеронь масторонь этнографиень алялуфсь, Хельсинкинь Суоми-угрань алялуфсь. Смирнов сятнень ётксоль, кит пуроптозь Казан ошень эрямопингонь, аркеологиень эди масторонь тонафнемаксонь алялуфть, мъзярошка киза сон ульсь тя алялувонь пуромксть оцюнянцты полафтыкс. Смирнов Иван сувсесь тя алялувонь «Кулятнень» редакциень коллегиезонза. Сон тяфта жа лама тись Казанонь этнографиень музейть козякафтомаса, тя музейса ванфтовихть этнографиень кочкамат Равжирень калкнень колга1. Кода сёрмадсь Казанонь эрямопингонь содайсь Н.Н. Фирсов: «И.Н. Смирновонь этнографиень покаманза путозь сонь лемонц Рузмасторонь сембода содаф этнографнень ёткс»."
"1) Каменнобродскяй ркснень и мордватнень щамсна. (Кодамот щамсна руснень и мордватнень, конат эряйхть Пензенскяй губерниянь Краснослободскяй уездонь Каменный брод и маластонь велетнень эса.) Москувонь университетонь известият. 1868. №4. 327 – 333 л."
"1989 - 1990 кк. - М. Е. Евсевьевонь лемса МГПИ -нь педагогикань кафедрань ст. преподаватель. 1991-2001 - археологиянь и этнографиянь отделонь ст. наукань сотрудник, 2001-це кизоста сявомок НИИГН-нь Мордовиянь краень историянь отделть вятиец. Тонафнезе народнай медицинать, финно-угрань и тюкань народонь эсь прянь ванфтомань традиционнай системаснон. Сёрмадсь 100 научнай работа, тянь лувксса 5 монографият. Якась этнографиянь экспедицияс мордовиянь диаспорав (Пензань и Самарань обл., Коми, Удмуртияв, Чувашияв, Татарстану, Башкортостану, Алтйскяй, Краснодарскяй крайхненди). Ульсь покаряв шрань вятиекс, коса ванондовсть народнай медицинань кизефксне (Моску, 1999 к. ; Нальчик, 2001 к. ; Омск, 2003 к.)Вяться Россиянь этнографонь и антропоплогонь Ассоцияациять видеса народнай медицинать коряс координационнай центрать."
"Сузгярьге (рузкс Сузгарье) - велесь Мордовия республикса Мокша масторса, Орозаень районца, Виляйса. ""Пензань губерниять эряма васттнень лувомать"" коряс (1869) Сузгярьге мяляфневи кода масторонь велесь, 120 кудбирьф. ""Саран уезтть ясак мокшетнень ди эрзятнень мешень кирдемаста каяфксонь кинигать"" коряс 1704 кизоня сузгярьгэряйхне Кечемасонь Вечказ каясь 326 мешкудонкса, Татаронь Енговат 327 мешкудонкса, Семенонь Сарай 48 мешкудонкса, Череватонь Пуштай 19 мешкудонкса, Меншовонь Тохтар 10 мешкудонкса (32, 37 лл). Велеть лемоц сась ""сузи"" ди ""кярь"" валста."
"Ярмакт (кунардонь мокшень урт) — эсь лацонь товар, конань лангс сембось полафневи. Кунардонь пингть ярмак вастс мольсть питни кеднятне, меле появасть кшнинь ярмакне — серень, сиянь и зрнянь."
"Акашкин, Вячеслав (рузкс Акашкин Вячеслав Павлович) (20.9.1937, тяниень Мордовия Сире Шяйгавонь райононь Темяжелесь), налхкись. Рузмасторонь (1980) эди Мордовиянь (1975) казьф налхкись. Мордовиянь калконь налхкись (1996). Мордовиянь Масторонь казнень лауреатсь (1976). Мокша. ЛГИТМиК-ть видеса Мордовиянь ломаньтъналонь студиять аделамда меле (1960) покась Мордовиянь седямань эди драмань театраса, 1983-1990 кк. — Армавир эди Курган ошнень театраса. 1990 кизоста — Мордовиянь Рузонь драмань театраса. Сонь репертуарсонза лама психологиень ширде кърхка налхкомада: Астров (А. Чеховонь ""Ване щенясь"", 1960, Сергий (Л. Толстоень ""Сергий атясь"", 1978) и илятне. Лама мяляфтови роль налхксь фарсонь и комедиянь налхкоматнень эса: Герострат (Г. Горинонь ""Юкстамс Геростратть"", 1980), Лыняев (А. Островскинь ""Върьгаст ди учат"", 1983) и илят. Национальнай потмоширень шарьхкодезь налхкозень Сакалкинонь (""У каждого своя болезнь""), Канаевонь (""Вирьсь изь лотксе каштордомс"" К. Абрамовонь) и иля налхкоматне; налхксь налхкома хроникатнень эса: Кола I (А. Терёшкинонь ""Сонь Оцюлманц кресникоц"", 1976), Илья Николаевич Ульянов (тяка авторть ""Тя вешфть кардамс!"", 1978) и иля налхкомаса."
"Баскервилла (латинокс Baskervilla < Томас Баскервиль, Thomas Baskerville) — Орхидея тъналста панчф касыкссь. 10 калопне (вид). Васьфневихть Америкса."
"Жарав веле (рузкс Журавкино) - веле Мордовия республикса, Мокша масторса, Зубунь районца. Эряйда 454 ломань (2001 к.), сяда ламонцне мокшет. А щи Вад ляйть кержи ширень тървасонза. 27 вайгяльбе райононь кучкать, и 4 вайгяльбет Вад станциять эзда."
"Ал – органикста кядьгонясь, коса цильхконя ушеды касомс. Лама нармотть, ёзмолдыхть, шашнихть, ведьтодуфне (Mollusca), калхт эди кафта лофцань тряень сортт шачихть алста."
"Испания - (исп. и галис. España, кат. Espanya, баск. Espainia, окс. Espanha) - (исп. и галис. Reino de España, кат. Regne d'Espanya, баск. Espainiako Erresuma, окс. Reialme d'Espanha)"
"Овкс сувайть сяда сидеста нолнезь ся куду, коса азорть ашель сонцень цёранза, аньцек стирьхтольхть. Овкс сувсесть тядяфтома-аляфтома касфне или ашу ломанень рьвяяй ёмла цёратне. Овкс сувсесть эстокиге свадьбань еткста или свадьбада меле. Свадьбань илать ётафнезе стирть аляц. Овкс сувайсь од семьяса батраконь лацоль. Сонь мельганза ашезь тяштев семьянь уликсши, тейнза и рьванцты сашендовсь сяда лама покодемс хозяйстваса. Улендсь стама овкс суваматка, мзярда рьвяяйть кудонь азорсь сявондезе эстейнза цёрань лаца, эста семьянь уликсшиса тейнза мезевок макссевсь. Овкс кой-коста сувсихть тянивок."
"Сон касонды Шистяма Гималайса Кельме-Шистямаширень Индиеса (тяниень пингста аньцек Хаси ди Нага пандоналга, Мегхалая ди Манипур статса вирь кирьфтамань сюнеда), Китайса (Юньнань аймакса), Бирмаса (Мьянма), Кельмеширень Тайландса, Лаосса, Вьетнамса (Лайтяу, Лангшон, Каобанг, Куангнинь) Филипинц (Лусон цёнга) сявомок. Шуроста филипинонь пичеть сёрмадыхть Pinus insularis. Китайса касонды пяк малады сортсь – юньнанень пиче Pinus yunnanensis."
"Пизелкссь аф оцю шуфта, кувалмоц пачкотькши 15 метратненди, шуроста 30 метратненди. Панжи пизелкссь панжиковста-ащемковста; панчфонза оцюфт, акшет, кочкафт кярьмазс. Пизелонза кенерькшнихть марьговста-таштамковста, аф прашендыхть тялонь якшамстовок."
"Черапонь, Осе (рузкс Иосиф Григорьевич Черапкин) 1884-1935 - ине кялень содайсь, мокшень филологиень тонадомаса 20-30-це кизоса, кялень коряс ванондысь, лама вийда путсь мокшень эрямопингонь, культуронь эди ломаньтналонь кизефксон тонафнемаснонды."
"Австрие (германокс Österreich) илань коряс Австриень республик (германокс Republik Österreich) - масторсь Кучка Явропса. Сонь улихть масторкитькссна Германия, Чехмастор кельме ширеса, Словакие ди Венгеронь мастор шистяма ширеса, Словение ди Италие лямбе ширеса, Швайцарие ди Лихтенштайн шивалгом ширеса. Пряошец Вена Дунай ляйса."
"Сонцьке В.Н. Майнов сёрмадсь, што экспедициясь удалась, кочкафоль лама эрявикс материалда. Сон сёрмадсь тяфта: «кочкафоль сняра материалда, што пелендень, кенерян ли синь сембонь педа-пес ваномс, латцемс вастоваст»."
"Эчерсь ащи лямбе-шистяма шири Будапештста, Ферихедь Интернационалень аэропортть ваксса. Шабра ошкятне Маглод, Вечейш, Дьёмрё ди Уллё. МО оцюки ётай ошкять ваксса. Ошкясь ащи 120А машина кить линияса (Будапешт-Уйсас-Солнок). Тяса эряйхть тага мъзярошка словакта."
"Тага фкя айнема фкя оцязор Кикнус колга, кона пяк кельгозь сюдоф Фаетонть. Шить шкаень Гелиость цёрац Фаетон йёжуста аназь алянц кядьста сонь Шить каламашкать аньцек вядьмонза изь кирдев шавфоль Зеусть ёндолса. Сонь куломдонза меле Кикнус чёпафнесь ламоксть Еридан ляйс Фаетонть пакарьсонзон мушендоманкса и арась Локстикс, конась тячемс няеви менель лангса."
"Мордвать колга васенце работанц В.А. Ауновский лемдезе Мещерань очеркокс. Тянь эзда няеви, што исследовательсь лувондозе мордвать и мещерать фкя мала плямакс, синь и эрясть фкя-фкянь эзда аф ичкозе Мокша и Ока ляйнень малава."
"Зирняйрясь Баба няфневи пяк аф цебярьста, оцю пейса эди кувака кядьса; оцю потя мархта, стака якафса. Сонь самац марявсь кулдор-калдор вайгяльса, кона марявсь калада крандаз лаца, мзярда моли лоткнень-латкнень ланга. Зирняйрясь Бабань лишмоц – шоварсь, локшец – петькольсь, нокта вядьмонза – катонь сюлотне. Сонь улихть кемонь стиренза, конатнень макссесыне ърьвакс аф сембе лацонь шачф цёратненди."
"Назым Хикмет Ран (туркакс: Nâzım Hikmet Ran ; 20 январьковста 1902, Салоники - 3 майговста 1963, Москва) — туркань поэт, сёрмадысь, драма сёрмадысь, сценарист."
"Heikel, Axel Olai, 1851-1924: Antiquités de la Sibérie occidentale conservées dans les musées de Tomsk, de Tobolsk, de Tumén, d'Ékatérinebourg, de Moscou et d'Helsingfors. Publiées par Axel Heikel. Helsingfors, Impr. de la Société de littérature finnoise, 1894"
"Сёвонень вяшкома - мокшень седямань кядьёнкссь. Тиендевсь пълхтав сёвоньцта нармонень лаца. Сёвонень вяшкомать ульсть кафта варянянза бокова и фкя варяняц алува. Сёвонень вяшкомаса морсесть шабатне, мзярда Масланцянь ёткть тернезь вели мрдамс нармоттнень."
"Велеть путомац : ушетф 17 в., ушедомац моли Алякиттнень, Алькиттнень юромста Инсарань - Пензань засечнай чертань служилай мокшет. ""Пензань губерниянь ошнень и велетнень лувксса (тяштьф 1869 к.) "" - тя Алька веле, ащи 154 кудпирьфста, 1068 ломань. 1865 к. путф шуфтонь Никольскяй церькавсь. Ульсь поташень тиенди завод. 1914-це к. сувсесь Шадымскяй Шадым волостти, эста велеса лувондовь 336 кудпирьф. Эряйхне пълхнесть седьвальмат."
"АЛАШАНЬ ОЗКС, м., э. – озондома ила, кона ётафневоль алашатнень лемс (христианскяй верать примамда меле – Вознесение Господня шиня). Озксонь шида инголе велень кочкаф ломаттне – озксонь тиихне рамсесть ярхцамбяль (ярмакть кочкалезь велеряйхнень эзда): пуренди медь, тувот, мацихть. Озкс азорхне, конатнень саль очередьсна, шида инголе тульхть сембе ярхцамбяльть, кядьготнень мархта озкс ётафтома вастти (поють или лия культонь шуфта ваксс веле пети) и ушедольхть аноклама илань ярхцамбяль."
"Италияв самда меле сон тапазень римонь ушмоснон Требия ваксса, Тразименонь эрьхке ваксса ди Канна ваксса. 10 кизода лама тюрезь римэряйхнень мархта сон търясь-кирдсь сонь ушмонц Италияса аньцек изь сяське Рим мархта. Рим Африконь лангс върьгятемда меле теенза савсь мърдамс Картагену коса сонь ушмоц тапафоль Зама ширеса."
"Мешаваня - Мешава Кунардонь мокшень айнема арьсемаснон коряс ине мешнень оцязорава, конань ули оцю вий. Кунардонь айнематнень коряс Мешаваня ульсь Тюштянь лездыец."
"Виетнам илякс ""Виетнамонь Социализмань Республик"" (виетокс Việt Nam) - масторсь Шистяма Азиеса. Масторть улихть китьксонза Китай, Лаос, Камбоджа мархта."
"Юрхтава - мифологияса сембе юрть (кудть, калдазть, пирьфть) кирдиец, ваныец, лездыец, Оцюняц. Юрхтавать масторть лангс кучезе Шкайсь -Нишкепазсь сянкса, штоба сон ванфтолезе юрть, семьять, эрямать эрь кудса. Мокешетнень мифологияса Юрхтавась - масторонь кирдить стирец."
"Казеннай кагодста ичкоздень кизотнень эзда няеви: 1642 кизоня, мзярда сашендсть эряма Татархне Пензятка вели (тяниень Лямбирень районца), маласост ульсь мокшень веле. Ся кизонь кагодса няфтьфоль: Пензяткань татархнень модасна ащесь шабракс мокшетнень модаснон мархта. Тянь инкса Конакова велень эряйхне, кона ащесь тяниень Пирьхтьляй вастса, тусть эряма Темникав ошть малас. Велеряйхне од путф велеснон тяфта жа лемдезь - Канакова ."
"Щечин (полекс Szczecin) ошсь Шивалгомань Померания воеводшиса, пялевень-шивалгомань Полень масторса. Щечинца 408 113 эряйда (2014). Ошсь ушетфоль 1865 кизоня."
"Ламберт пиче (латинокс Pinus lambertiana) — пиченетне тъналста пиче касыкссь. Касонды 70 метрашка серес, пондонц диаметроц уленди 1,2—1,8 метра. Васьфневихть Америконь Сотксса (Орегон, Невада ди Калифорния)."
Полгась тиевсь коленди калдардемайда Вини Поул эди коленди гитарса морай Даймбэг Дареллста. Эсь ушедксонц эса полгась колендсь стильса глем-метал 80-тнеь песа сон кармай колендема стильса конась тяни лемнихть грув-метал эли пост-трэш-метал.
"Теньгжеле (рузкс Теньгушево) – ош лаца эряма вастсь, ушедфоль 1659 кизоста ушедозь. Мяляфневсь 1669 кизоста ушедозь. Эряйда 4000 ломатть (2009). Теньгжелень районть пряошец."
"Азиз Несин (туркакс: Aziz Nesin ; 20 декабрьковста 1920, Хейбелиада, Стамбул - 6 июльговста 1995, Чешме, Измир) — туркань сёрмадысь, драма сёрмадысь ди публицист."
"Русланова Лидия Андреевна (идькс пингста Лейкина Агафья) шачсь 27.10.1900, тяниень Пензань аймакса, Лопатинонь райононь Даниловка велеса, кулось 20.9.1973, Моску ошса), морси (контральто). Морсесь рузонь морот. Шачсь эрзянь тъналса. 7 кизоса илядсь тядяфтома-аляфтома, кассь Сарату ошень урозгудса. Аделась 3 класст церкавонь тонафнемвастса, морсесь церькавонь хорса. 14 кизоса покодсь мебелень тиенди фабрикса. 1917 кизонь Октябрьковонь революциеда меле 2 кизот тонафнесь Саратувонь консерваториеса, тонафтыкс ульсь профессорсь М.Е.Медведев. Кода профессиень морси васенда морась 1926 кизоня Росту Донца ошса. Сидеста лисендсь сценав эрьзявань щамса. Ине Шачеммасторонь торпингста фронтонь бригадса морсесь тюрихнень инголе. 1945 кизоня морась Рейхстагть куцеманянзон лангса. Макссезень эсь ярмаконзон минань ляценди батареень пуроптомс. Торпингта меле Руслановась и сонь мирдец В.В.Крюков генерал-лейтенантсь пякстафтольхть. Кирдевсь лама лагерьса, тяконь лувксса Потьмасовок (Мордовияса). Сталинонь куломда меле нолдафоль, азфоль аф муворукс. Калмаф Новодевичьянь калмоланкненди."
Адроризон (латинокс Adrorhizon purpurascens ) — Орхидея тъналста панчф касыкссь. 1 калопне (вид). Васьфневихть пялевень Индиеса ди Шри-Ланкаса.
"Минь арьсемасонок, В.А. Ауновский содазе мокшень кяльть. Сонь публикациянзон эса васьфневихть мокшень валхт. «Мордвать-мокшетнень этнографическяй очерксна» статьять песа моли «мордвань-мокшень нюрьхкяня валкссь марса мордвань-эрзянь валксть мархта». Тя разделса печатлаф 172 существительнай, 10 прилагательнайхть, 11 местоимения, 25 глагол, 8 наречият, 14 числительнай и мзярошка предлог и союз. Тя сембось корхтай сянь колга, што Ауновский тонафнезе мокшетнень эряфснон, культураснон, кяльснон аф книгас коре, а синцень мархтост васетькшнемста. Семботь коряс няеви, сон ульсь аф фкя мокшень велеса."
"Фиорд (норвегокс fjord) — иневедь эзда моли ведьзюрось, конась таргави пяк оцю кувалмос. Фиорттне сидеста пяк кичкор, кеву тървав. Фиордонь кувалмоц сидеста сонь келенц коряс кемонькс оцю. Търванзон кевбантт 1000 метрашка серес."
"Зороастризма васенда маздеизма (авест. vahvī- daēnā- māzdayasna- — ""Смузьшинь коень пара кемамась"", перс. «بهدین»‎ — behdin, «Пара кемама») - койгсь ди смузьшинь койсь сёрматф Зороастор (фарс. زرتشت‎, «Зартошт»; сире грекокс Ζωροάστρης, «Зороастрэс») шкаймаряй валотнень коряс, конатнень тейнза максфольхть Ахура Мазда Шкайса. Иняру валсь сёрматфоль Авеста сёрматксса. Сембода кунардонь койготнень эзда фкясь. Зороастризма коряс ломанти ули кода эсьотям кярьмодемс пара арьсемас, пара валс, пара тевс. Кунардонь пингста зороастризма васьфневсь Оцю Иран масторса. Тяниень пингс зороастризмать потафтозь ислам эса, аф лама зороастризмань тъналсна судардсть Иранца, Индиеса."
"Сёрава — мифологияса сёронь ванысь, лездысь. Сёроньавась няфневоль жаворонка, нумол лаца. Сёроньавакс азондови мазыкс, цебярькс; лангсонза сиянь и зрнянь щам, прясонза серень шляпа. Сон маштоль морама, кштима, авардема, кода ломань. Сёравать улихть шабанза."
"Районца ниле ошень вастт ди комсь сисем велень вастт. Райононь оцюняц, Райононь Депутатонь Пуромксонь Оцюняц Виктор Брезгин. Администрациеть оцюняц Виктор Кидяев. Райононь Депутатонь Пуромкс ащи 25 депутатта (2008)."
"1) Каменнобродскяй ркснень и мордватнень щамсна. (Кодамот щамсна руснень и мордватнень, конат эряйхть Пензенскяй губерниянь Краснослободскяй уездонь Каменный брод и маластонь велетнень эса.) Москувонь университетонь известият. 1868. №4. 327 – 333 л."
"Тытаган - менельвенежень и оцювенежень вятись. Сон ванонды венежть содама ёнонзон, аноклай венежть кинцты китькс. Меле тянь колга пачфти венеж оцюнянди. Тытагансь петьсыне венеж вятемань картатнень, варжасыне навигациень карьхцяматнень; сон тага ваны метеорологиень ди сотксонь кархцяматнень мельге."
"Эсперанто - сембода сидеста васьфневи тиф кяльсь. Варшавастонь пъчкафты Людвиг Заменгоф сонь тиезе 1887 кизоня. Васенце нолдаф китап эсперанто кяльса «Lingvo internacia. Antaŭparolo kaj plena lernolibro» (""Ломаньётконь кяльсь. Ингольдень вал эди пяшксе тонафтома китап""). Эсперанто кяльса корхнихнеди мярьгихть ""эсперантистат"""
Клематепистефиум (латинокс Clematepistephium smilacifolium) — Орхидея тъналста панчф касыкссь. 1 калопне (вид). Васьфневихть Од Каледониеса.
"Кшинь шуфта юрс (латинокс Artocarpus) сувсихть 60-шка ялапиже кумокань шуфттнень сортсна тутоннетнень тъналста (Moraceae), конатне састь Пялешинь-Шиястяма Азиеста ди Сетьме оцюведень цёнгаста. Сон мала фигонь шуфтти (инжир) (Ficus). Сембода содаф и сидеста касфтовикс ащи кшинь шуфта (Artocarpus altilis). Тяка юрс сувсихть мъзярошка иля сортт, конат ащихть иможень кофксокс эди шуфтокс, кепотьксонди: артокарпус (Artocarpus communis), идем чемпедак (Artocarpus integer), джакфрут (Artocarpus heterophyllus) эди маранг эли тарап (Artocarpus odoratissimus)."
"Очижинь архтф алхт путнельхть вальмя лангс шкайхненди, кулофненди. Шкайнять фталу (ужети) путольхть ал аф цебярьда ванфтоманкса (койть коряс тъналонь эрь ломанть лемс). Ванольхть: кда алсь наксады сай Очижить инголи – киге пяк сярятьксты или кулы. Очижинь архтф ал и алхне, конатнень путнелезь тевс Велень озксса, тяфта жа ёрялезь толс (сон лоткалеза)."
"1657 кизоста сявомок Москуса вятсь тюрема патриархть Никононь реформанзон каршес. Аввакумонь верати тонафтомац канононь ширде педа - пес апак аделак. Сон лама эрьгя путсь сянкса, штоба ванфтомс озондомань сире койхнень. Мольсь каршек колма сурса озонкшнемати, церькавонь морафтоматненди, книгатнень од греконь кяльть коряс петнемаснонды. 1653 кизоня тъналнек паньфоль Тобол ошу. Тосонга сялдозень «Никононь тевнянзон». Тага пачфтсть лангозонза. Ильхтелексолезь Якутскяи, но кучезь Байкалфталонь шири моли экспедициеть мархта. Пачкодсь Шилка и Амур ляйхненди, сятнень ётксоль, кит путозь васенце кевть Нерчинск ошть путоманцты. 1664 кизоня оцязорсь Алексей Михайлович тердезе Москуву, эрявсть мирендафтомс масторонь церькавсь и церькавть эзда явихне (раскольникне). Аввакум маштсь корхтама, сон пяк цебярь озксвал азыель. Лездоманкса тейнза надияфнесть козяши и церькавонь оцю сан. Ашезь кяляцяв, изь пота валстонза. Стаки ащесь сире койса озонкшнемать инкса. Сонь ширенц кирдезь ламоц козя баярхне. 1664 кизонь августковста паньфоль Арханголь ширень Мезень вели. Вятсь озкст церькавса. 1666 кизоня тага ускозь Москуву, кошярязь ётамс од койхненди. И тага ашезь синдев. Азонкшнезе эсь видешинц Родион Стрешневонь и Симеон Полоцкяень каршес корхтамста. 1666 кизонь майста валхтфоль озксвятиень санцта, тейнза азфоль анафема. 1667 кизоня ильхтефоль Пустозёрскяи (Печора ляйть прама видесонза)."
"Ахура Мазда (авестикс ahura- mazdā-, сире персиекс: ahuramazdā-), Ормазд эли Ормузд (пехлевикс whrmzd), ""Смузю Шкай"" — Вярдень Шкайсь Зороастризмань койгса. Ахура Мазданди озонкшнесть Кучка Азиеса, Иранца, Афганистанца, Азербайджанца, Маластонь эди Кучка Шистямаширень лама масторса. Тяни Ахура Мазданди озондыхть Индиеса эряй персне ди мъзярошка Иранонь юропне."
"«Очеркнень...» эса авторсь шарфни мяль сянди, кода мордвась тонафты-касфты идензон эса: «Мокшэрзятне тонафтсазь идьснон стане, штоба сят кельголезь эсь родительснон, почитандалезь сембе оцюфнень». Кие юкснесь тядянзон-алянзон колга, стапнень сюдондозень сембе велесь."
"Васенце ковть лемоц сась кафта шама Янус латинонь шкайть лемонц эста. Мокшень лемоцоль якшамков, кунциень ковгярьксть коряс ургов. Мокшень Марков лемоц сась латинонь Марс шкайда. Васенце ковть мокшень лемоцоль нармоньгов эди сон таргавсь 22 марковста 27 апрельковс. Иля лемоцоль эйзюргов."
"Кунардонь пинкнень нюдиса морсесть озксонь ётафтомста; нюдиса морсесть Роштувань кудонь илать пингста, рьвяяма иласа. Нюдись ули кода лемдемс кафтонзаф кларнетокс. Нюдиса морсесть урта ваныхневок."
"Мокшень кристозшида инголень лепне васьфневихть Кристозшида инголень пингста. Ламот ули кода васедемс тячемс мокшень фамилиява, Мокша масторонь топонимова."
"И.И. Дубасов — историколь, этнографоль, археологоль, фольклористоль, статистиколь. Сон тонафнезе Тамбовскяй аймакть кунардонь шинц. Историческяй наукати содафт сонь «Тамбовскяй крайть историянц очерконза», синь нолявсть котоксть."
"Погвиздув (силезиекс Pogwizdůw, полекс Pogwizdów) велесь Силезиянь воеводшиса (Силезия аймаксь), Полень масторса. Погвиздувса 3200 эряйда. Ошсь ушетфоль 1447 кизоня."
"В.Н. Майнов сёрмады: «...мордвась пяк ваны сянь мельге, штоба кудса сембе фкя-фкянь марх¬та ладяльхть, кудазорсь сембе идензон кирдьсыне стане, што 30 кизоса цёранза вестевок каршек вал аф азыхть, сембоса кулхцондсазь»."
"1921 кизоня васетькшнесь Максим Горькаень мархта: Москуса, сонь квартирасонза. Сёрмадома ушедсь 1900 кизотнень. Азксонзон эса няфнесы сокай-видиень эряфть; тяштсь велеса революциеда мельдень аф ладямать, карань-каршек молемать колга. Сёрмадсь «Виде тев», «Партбилет», «Салай» ди иля налхкомат, «Будённаень хатац» документонь повестть (М., 1938) эди иля покамат. Челяба ошса ули Завалишинонь лемса курня. Шачема велесонза тейнза путф мялямгев."
"Од Пшень (рузкс Новое Пшенево) - велесь Мордовия республикса Мокша масторса, Лашмань районца, ащи Исса ляйса. Велесь ушетфоль 1869 кизоня. ""Пензань губерниять эряма вастснон лувомасна"" книгаса сон мяляфтовсь кода казённай велесь коса ульсть 68 кудбирьф. Велеть лемоц сась ""пяше"" валста."
"Заропкась (рузкс Зарубкино) - велесь Мордовия республикса Мокша масторса, Зубунь районца. Эряйда 267 ломань ( 2001 ). Тячиень велеть эса - начальнай школа, лавка, медпункт."
"Фашизма (италиень ‘фаши’ валста – ‘пусма’) политикань ён Явропаса 1930 кизоса, коса инерявиксокс лувовсь партия, пуромкс, аньцек аф тифтень ломатне. Илякс тя ёнть кирдихненди мярьгсть равжа палят. Равжа палят вешесть ломанень пуромома культуронь, кундьянь эли калконь туфталхнень коряс. Инерявикс фашизмань элеметт: эсь масторонь кельгома, эсь калконь кельгома, торпингти анокши, тоталитаризма, анти-комунизма, популизма, пуромома, эсь прянь азорондама, либерализмать каршес молема."
"«Эрямопингонь кулятнень...» эса публицистсь тяшти рузонь «шужярень» ошть колга, азонды сайсекть эди покамать колга, пачфни монастырьхнень эди церькуфнень колга, кит ульсть васенце эряйхне. Петерсононь арьсемаса, тяса кунардонь пингть эрясть «мокшет, а меле татархт, а тоса састь ломатть Москувонь модаста, синь кулендсть тястонь цебярь модатнень и вирьхнень колга»."
"Демон — (грекокс: шкай, шкайня) грекань айнематнень коряс стама шкай, кона най лезды эли най шорси тевонь тиемста. Кристозшить коряс демон — аеркс вий, Идемевсь, Идемевть кучфоц."
"1990 — Мордовиянь КПСС комитетть васенце серетарец. Тяка кизоня октябрьковста путсь эсь кандидатуранц МАССР-ть Вярдень кужа оцюнянь вастс, интай сяськикс арась Николай Бирюковсь. Меле путсь эсь кандидатуранц Мордовиять пряфтонц вастс интай теенза изь ёта васенце кочкама."
1905 кизоня Орозай революциень тюремань кучка васттнень эзда фкясель Рав лангса. 1905 кизонь 10 (23) декабрьковста Орозаень районць арась Орозаень республикокс. Оцюнясель машина ки вяти Байкузов Фана. Сон судардсь 1905 кизонь 21 декабрьковс (1906 кизонь 3 январьковс).
"Солтанть и Азоравать эзда тиевсть шкайнятне: Юрхтазоравась - куд ваксстонь, перень шкайнясь, Кудазоравась - кудть и кудонь ракшатнень шкайнясна, Банязоравась - банянь шкайнясь, Авиназоравась - овинонь шкайнясь, Паксязоравась - паксянь и лугань шкайнясь, Вирьазоравась - вирень шкайнясь, Ведьазоравась - ляйхнень шкайнясна. Тяфтама шкайняда ламоль: эрь кудть ули эсь Кудазоравац, эрь паксять эсь Паксязоравац и меле тянь лаца."
1958—1960 доцентоль инженеронь-текниконь факультетса. 1962—1970 кк. Карташов Валентин арась Н. П. Огаревонь лемса университетса тонафнемань коряс проректоркс. Кафедрать доцентоц (1982).
"Лаијал Абуд (арабонь: ليال عبود‎:Шаблон:IPA-ar; народився 15 травня 1982 року) є ліванським поп-співаком, артистом народної музики, звуколіграфічним поетом, танцором-концертом, придатною моделлю, мусульманською гуманітарною та діловою жінкою."
"Пуромкст ётафтовихть эрь кодама ошева, фкя-фкянь мельге суоми-угронь масторга. Вастсь эди тонадомань програмсь арьси Ломаньётконь комитетсь, пуромомамань (стане же ярмаконь) кизефкст путсть сай пуромксть Пуромомань комитетть инголи."
"Салдоркс — салонь ванфтома кядьгоня. Мокшетне и эрзятне кунардонь пингста салдоркст тиендсть шуфтста. Ульсть эрь кодапт: оцюфт, ёмлат, тифт керьсефкаста, мазыста. Ульсть оцю С.: синь керсезь шуфтста парьня лаца, тяфтамса салсь ванфневсь сяда лама пингс. Ульсть С., конат вяри варяняда повфневсть мъргаса. Тиендсть ляпе шуфтста, пяшеста пяше жуватань, нармонень пряня лаца кундамка мархта салдоркст. Тиендсть яксяргоня яксярга лаца: тяфтапнень путнезь шра лангс, кшить ваксс."
"Лишмотне (Equus) — тяниень пингста фкя ажа лишмонь понац эли аффинцпестявнень эзда фкя понась (Equidae s. Solidungula), аф финцпестявнень полгада фкясь (Perissodactyla). Омбоце тъналоть лемоц няфни: сембода эрявикс аффкаксшиц тя пильготне, конатнень ули аньцек фкя пестяса щаф сур. Кавозсь таргаф, сонь пяк кувака нусморонь пяльксоц. Лишмотне ульсть сембода эрявикс экомиень коряс ломаньти кильдем ёткса пяк ламос, интай синь эрявиксшисна юмась меканикияфтомада сюнеда. Авалишмоти мярьгихть эльде, атялишмоти мярьгихть айгор. Лишмонь лефксти мярьгихть ваша эли парне."
"В.А. Ауновский тонафнезе аф аньцек этнографиять, мушендсь пинге археологиятивок. «1869 кизонь Симбирскяй губерниянь памятнай книжкаса» учёнайсь азондсь Краснослободскяй уездонь Рыбкина велеть маластонь кунардонь калмотнень колга."
"вете числась пъцтай аф васьфневи. азондови тя тя числась идень лувомкаса, налхксемаса - фкя петя, кафта петя, долаенна - болаенна, вете, вете, судьясь туста шяярь надясь"
"Акша каль (латинокс Salix alba ; рузкс белая ива) – оцю шуфта, касы ляйхнень трвава, лоткова, лашмова. Кедец шобда тюсса, лопанза - акшет, лопатнень песна оржат. Панжи апрель-май ковста; видьмонза эвондайхть июньцта."
"Силезие (силезиекс Ślůnsk; полекс Śląsk; чехокс Slezsko; латинокс Silesia) - эрямопингонь масторсь Кучка Явропса тяни явф Полень мастор, Чехмастор ди Германие ёткса. Сон козя минералень ди эряма пърдафксса, лувови эрявикс индустриянь аймакокс. Сяда оцю ошне Вроцлав, Катовице ди Острава."
"Ваджра — (самскърхтань кяльса: ёндолонь кодяма эрьхтембяль) озкс илань вятеманди эрявикс паршись. Ваджра — Индра шкайть содафксоц, панжи ки содамошитненди. Латунень эли бронзань ниле илихне ладяфт ветецеть (кучкастоть) перьф, песна мянтьфт кучка илить ширес, ветецень омба песна сотнефт марс."
Сембе вастоц 2710 вайгяльбет² (сембода оцю район Мордовияса). Районть туркс моли федералень оцюки М5 Моску–Челяба ош (Рязань аймакста Пенза аймаку).
"Кигель - тяниень пингть шарьхкодеви кода: кочкаф эди сюлмаф кшники лангонь кикрандазонь кярькс, фкя эли мъзярошка сяда лама якай электроулав эли таргай кикрандаз мархта, конатне эрявихть сонь тарксемонза."
"Путешествияс тумдонза инголе Майнов киза тонафнесь мокшень и эрзянь кяльхнень эса. Тя пяк лездсь учёнайти корхнемс ломаттнень мархта синь шачема кяльсост. «Исторический вестник» журналть редакторонц С.Н. Шубинскяень валонзон коряс, «учёнайсь кочкась лама материалда мордовскяй народть антропологиянц, этнографиянц, юридическяй эряфонц-ащефонц, религиянц, кяленц и психологиянц колга»."
"Лушкина, Елена (рузкс Лушкина Елена Сергеевна) шачсь 1. 4. 1969 к. — Мокшава. Гимнаст. Шачсь Сараношса, Мордовия республикаса. Аделазе М. Евсевьевонь лемса МГПИ-ть. 1985-це кизоста сявомок - МАССР-нь Госкомспортонь кардай, 1989-це кизоста сявомок - спортонь гимнастикань коряс тонафты. Лушкина Елена сувсесь Советонь Сотксонь спортонь гимнастикань коряс кочкафксс (1985-86 кк.). Сяськондсь Советонь Сотксонь чемпионаттнень эса. Сатозе 2-це вастть Советонь Сотксонь калконь спартакиадать эса (1985 к.), Рузмасторонь Федерациень ломаттнень Спартакиадань абсолютонь чемпион (1986 к.), сяськондсь Ленинград - 85, Ленинград - 86 народъетконь турнирхнень эса. Арась инь виикс Марнек Сотксонь универсиадать эса (1988 к.), сяськондсь Болгариеса ломаньъетконь пялькстоматнень эса (1984 к.) Индиеса Советонь Сотксонь фестивальса (1986 к.)"
"Алька веле ( Альте-веле) (рузкс Алькино) - велесь Мордовия республикса Мокша масторса, Лашмонь районца Ковылкинаса . Эряйда 392 ломань (2001 к.)Ащи Сеитьма ляйть лангса, 40 вайгяльбе райононь кучкать, Ковылкино арнемаки лотксема вастть эзда."
"Кяльть тизе американь кялень содай Джон Кихада (John Quijada). Ыфкуилсь ащи ёткась a priori философиянь ди логиконь кяль конань тизь сяда кърхкаста, сяда шарьхкодеви интай пяк кържа валса ломанень арьсематнень азондоманди. Лама кепотькст Кихадать грамматикста няфнихть ыфкуил кяльса азф иля аф тиф кяльда пяк нюрьхкяня. Ыфкуилонь валксоц ащи 3600 семантиконь юрда, конатне сотф стака матрица кондяма граматик вельде. Ыфкуилса кафта кялень пялькст: валонь тиихне ди адьюнктт."
"Мокшетнень ульсь тяфтама койсна — Авань поза. Тя илась ётафневсь Очижида меле фкя таргань ётазь. 30 кудста аватне пуромкшнесть фкя оцю кудс, каннесть мархтост алхт, пачат, почфт эди марса пицесть авань поза. Фкя-фкянь каванямста, арьсекшнесть велеряйснонды пара сёронь шачема, мекпяли ся кудста, коса пидефоль авань позась, кукшеннять каннезь ся куду, коса тяфтама ила ётафтови сай кизоть."
"Гистория о Илье Муромце и о Соловъе разбоинике. Печатлаф ГИМ сёрматксть коряс, Барсов 1592. XVIII сядокизонь омбоце пакш. Васенце печатлаф: Соколов, Этнография, 1927, N 1"
"Ливие (арабонь: ‏ليبيا‎ ‎ — Либия) — пялевень Африконь масторсь. Масторкитьксонза Египет, Судан, Чад, Нигер, Алжир ди Тунис мархта. Пряошец Триполи ошсь."
"Суоминь кяль (суомикс suomen kieli) - кяльсь конань эса корхнихть сембода лама Суоми масторса эряйхть (92% 2006 к. коряс) ди суомит конат эряйхть иля масторга. Тя кафта масторонь кяльхнень эзда фкясь Суоми масторса ди Шведмасторса, коса корхнихть илань суоми кяльса ди меенкьели корхтафксса. Квен кяль пяк малады суоми кяльти, сон масторонь кяльхнень эзда фкясь Норвегияса."
"Бартолина (латинокс Bartholina < Томас Бартолин, Thomas Bartolinus, 1616 - 1680) — Орхидея тъналста панчф касыкссь. 2 калопне (вид). Васьфневихть лямбеширень Африкса."
"""1728 кизоста Темникованнекс лувондовсть 10 велет. Тя Левжась - старостась Очка Вешаев, Усад велесь - Милушка Шиндяев, Сидоровкась - Солдатко Вишняков, Сюзгари велесь - Сюдаска Атышев, Перхляйсь - Дьячка Митриев, Муравьёвкась - Костка Саитов, Пишлясь - Митка Родаев, Кулдымсь - Чудотка Надежин, Темяшевась - Эрзяйка Пяршин, Верхтялимось - Сергейка Гаврилов , """
"Эстинь кяль (эстиекс eesti keel) — тя кяльсь конань эса корхнихть эстит. Эстинь кяльсь Суоми-Угронь кяльхнень эзда фкясь, сувси Суоми-Балтонь кяльхнень тъналонь полгас ди Уралонь кяльхнень кундьяс. Суоми-Балтонь кяльхнень тъналонь полгас сувси тага Суоминь кяль ди иля кяльхне конатнень эса корхнихть Балтонь иневедь ширеса эряйхне."
"Лендзины (Силезиякс: Lyńdźiny, Полекс: Lędziny) ошсь Силезиянь воеводшиса (Силезия аймаксь), Полень масторса. Лендзиныса 16 006 эряйда. Ошсь ушетфоль 1966 кизоня."
"Лайме (латинокс Prunus padus) - аф сери шуфттнень эзда фкясь, торла юромоннесь, розань тъналста (Rosaceae). Касонды вирьга ди кофксонь ситерьксова сембе вастова Мокша масторса, сембе Рузмасторга Акша иневедень самс, Шивалгом Явропса, Азиеса. Сонь тага касфнесазь кода мазоптомань касыкс. GRIN лопать коряс Laurocerasus секциень эзда фкясь, атямарень (Cerasus) юромстонесь."
"Лангакаяма щам - мокшень стирень щамсь. Мощкшень стирьхне, мзярда тейст топотькшнесь 16-18 киза, щашендсть лангакаяма щам. Тяфтама нярядть колга содавсь: стирсь кассь, од ломанць рьвакс максомань пингсонза. Тя щамть щашендозь оцю иласта: тяфтамса якасть церькаву, рьвяямас, лия илас. Тя щамса якасть аф аньцек од стирьхне, щашендсть лангакаямат од аватневок."
"Марс - нилеце шары тяштсь Шить эзда. Лемоц сась латинонь кяльста, кунардонь римонь торпингонь шкай Марс лемста. Теенза сидеста мярьгихть ""Якстерь планет"" сонь тюсонц сюнеда."
"Вьрьгаз (латинокс Canis lupus) — лофцань тряй ряфсь пинети маладыхнень тъналста. Койот (Canis latrans) эди шакал (Canis aureus) мархта вьрьгазсь сувси ёмла вьрьгазонь юрс. Тяда башка генонь секвенцияфтома ванондоматнень коряс сон ащи афкукс пинень атянь-атянькоц. Вьрьгазсь сембода оцюсь сонь тъналсонза, сонь ронгонц кувалмоц (пула мархта) 160 сантиметрашка, серец 90 сантиметрашка, 62 килограмшка сталмоц."
"Мокшень стирьхне кой-кона велева каннесть прясост тяфта лемневи турбат. Мянтьф куйгорсь ланга сташендовсь якстерь котфса, мазопневсь эрь-кодама лентаса, пиндолдыняса. Тяфтама нарятт каннесть роштувань и очижинь шитнень, рьвеямань-рьвакс лисемань пингть."
"Каргонь ки — мокшетнень мифологияса менельть тиезе Шкайсь, тяшттне, кев лаца, ульсть ала. Шкайсь кочказень синь, почердазень менельге тяфта, што лиссь Каргонь ки. Коряванза нармоттне ванцазь эсь киснон."
"Атянь вазь - мокшень койхнень коряс эрь юромсь ванфтозе эсь атянь вазенц. Очижинь карша атянь вазь путнесть кърьвяснеф атянь штатолть ваксс. Тоза кайсесть йармакт, путнесть алхт."
"Меенькьели - (суомикс meänkieli 'минек кяленьке'), илякс торнедалень суоминь — суоминь башка корхтафксснень ди масторонь Шведмасторонь кяльхнень эзда фкясь. Тя кяльса корхнихть пялевень Шведмасторонь Торне ляй ширеса эряйхне."
"Смирнов И.Н. Мордва: Историко-этнографический очерк. 1 Пакш. Очерк истории//Известия Общества археологии, историии и этнографии при Казанском университете, 1892. - Т.10. Нолдама 3. лл.300-322"
"Тонафтфне арьсихть тя айнемань эряйксть няйфоц, улема, малады гаруданди. Путт ваксс сибиронь туркатнень хан-кэрэдэ — кафта айнема инголе няи нармотть.. Малады венгерань Лидерцти. Путт ваксс татаронь койгыраш, кыйгырыш — ёфксонь паваз нармонць, конась шачи кафтасть айгорхнень ёткса. Чуважекс тя паваз нармоньди мярьгихть куйкăрăш. Чувашнень арьсемаснон коряс сон кирьхксшка нармоннясь, конась шачи сисем кизонь атёкшень алстонза. Эрзят мярьгихть куйгорожти «трямка»."
"""1728 кизоста Темникованнекс лувондовсть 10 велет. Тя Левжась - старостась Очка Вешаев, Усад велесь - Милушка Шиндяев, Сидоровкась - Солдатко Вишняков, Сузгярьге велесь - Сюдаска Атышев, Пирьхтьляй - Дьячка Митриев, Муравьёвкась - Костка Саитов, Пишлясь - Митка Родаев, Кулдымсь - Чудотка Надежин, Темяшевась - Эрзяйка Пяршин, Верхтялимось - Сергейка Гаврилов , """
"Темникав Ош (рузкс Темников) – кунардонь ошсь мишаринь модаса, Мордовияса инь сире ошсь, ушедфоль 1536 кизоня, 1779 кизоня сувась Рузмасторс."
"Италиень кяль (италиекс italiano) - Романонь кяльхнень эзда фкясь. Идькспингста итальянокс корхнихть 63 мильоншка ломатть. Масторонь кяльсь Италиеса, Швайцариеса ди Сан Мариноса. Сон тага васенце кяльсь Ватикан ошса. Мала сире латинонь кяльти."
Ур — ингольдень пингонь ярмаксь тиф уронь кедьста. Диргепт и иля омба масторонь ярмакта башка урхт ульсть ярмак вастс кунардонь Мокша масторса. X сядокизода меле кшнинь ярмакт кармасть якама.
"Рузонь тяштьфксса «Список населенных мест Пензенской губернии» (1869) Болдусь – казеннай веле 257 кудста. Великай Октябрьскяй социалистическяй революцияста – волостной, а 1941 – 1959 кизоста – райононь центра. Лемоц кирдьсы васенце велеряйть коряс: мокшеть Болда кризтозшида ингольдень лемть эзда.."
"Мокшень веле Пишля ляйть лангса. ""Список населенных мест Пензенской губернии (1869)"" кунардонь тяштьфксть эса Мокшень Пишлясь - казеннай веле 170 кудса, Инсарскяй уездса. Лемоц эвондась пеше ляй валхнень эзда."
"Насонов А.Н. «Русская земля» и образование территории древнерусского государства. Историко-географическое исследование. Монголы и Русь. История татарской политики на Руси. - СПб.: Наука, 2006. Изд.2."
"Атякш (др.-рус. куръ, рузкс петух) – саразонь атя. Сидеста саразонь атянкса валсь атякш нолдави, а эсь валсь сараз нолдави саразонь аванкса."
"Арабонь кяль (арабонь: الْعَرَبيّة‎ - аль-арабийя) - эрек семитонь кяльхнень эзда сембода оцюсь. Тяниень стандартонь арабонь кяльсь сась кунардонь арабоннеста, фкясь конась судардсть сире пялевень арабонь корхтафксонь полгаста. Арабоннесь Исламонь ине эрявикссь кяльсь. Арабокс корхтайхть 280 мильонда лама ломатть Азияса, Африкса, Явропса и лама иля масторса."
"Валенса шачсь Польшаса, Поповаса ошкса ашу тъналса. Тонафнесь тонафнемвастса ди профессиянь тонафнемвастса, покодсь текник-электрикокс Гданьсксонь венежтиема вастса. Койге коряс католик."
"Кажзеелень пальма (латинокс Rhapidophyllum hystrix) - фкя ажа Rhapidophyllum юрста сортсь, сембода якшама кирди пальматнень эзда фкясь . Вирьса сон васьфневи шяйналга Америконь Сотксть лямбе-шистямаширеса."
"Дискифус (латинокс Discyphus scopulariae ) — Орхидея тъналста панчф касыкссь. 1 калопне (вид). Васьфневихть Панамаса, Венесуэласа ди Бразилиеса."
"1993 — 9-це июньковста ушедомс Мордовия республикть экономиконь сотксонц полаяй оцюняц, июньковста ушедомс — Москунь экономиконь сотксоть полаяй оцюняц."
"Тянивок лезнихть исследовательхненди историкть тяштьксонза мордвать шкаенди озонкшнеманц колга, сире пингонь койхнень, обуцятнень колга. Пичедезь тяшти авторсь мордвать пяк вишкста рузыяманц колга: «Мордовскяй кяльсь юмси. Леплейка, Вечуткина, Кельгенина велетне вишкста рузыяйхть...»."
"Селикса (рузкс Рождественское, Кижеватово) - кунардонь мокшень ошсь, мокшень культуронь оцю вастсь Селикса ляй ваксса. Тяни велесь Пензань аймакса, Городищань районца, 18 вайгяльбет Бессоновка велеста, Пенза-Городища оцюки лангса. Ушетфоль 915 кизоня. Ушедыец - мокшень иняля Селиксь. Эряйхне 3482. 877 кудбирьф (2004). Велень пуромкс."
"потмоширдень: Нижняй Новгородонь аймак (К), Чуважень республик (КШс/Шс), Симбирень аймак (Шс/ЛШс), Пензань аймак (Л/ЛШв), Рязанень аймак (Шв/КШв)"
"Джами-ат-таварих (фарси кяльса: ""Сёрмадоматнень кярьксть"") - персиянь эрямопингонь ди масторонь тефнень содай Рашид-ад-динть покаманза. Пяк содаф лисьма монголхнень эрямопингснон колга."
"Атянь пуре – пуресь, конась путнесть Очижинь карша йоткшиня эсьнень пялеса. Медть атянь пуре тиемс рамсень эсьнень келеса. Кафта шра лангс кочксесть йархцамбяль. Пуреть путнезь атянь атятнень лемс шкай ужети шрать лангс. Сяда мърга шири путнезь пуре кулоф бабатнень лемс. Кърьвяснезь атянь штатолть."
"Афкукс стак корхтайхть, бта апак кстиндак мокшетне ульсть идолопоклонникт. Вестевок ашельхть мокшетнень аф шуфтста тиф, аф кагодса тяшнеф шкайнясна. Виде корхтамс, ульсть синь шкаень вантф шуфтсна, конатнень ала макссесть казнет шкайнятненди, но вестевок ашезь лувонда ня шуфттнень шкайнякс. Видекс, мокшетне пингста пингс озондсть шити и ковти, но лувондозь синь шкаень тифокс."
"Лофца — акша ведсь, лофцаень тряень васенце ярхцамбяльсь, конаса синь авакатне андсазь. Тяни лофцась моли лама ломанень ярхцамбяльс, сонь нолдамась арась оцю экономиконь тарадокс."
"Армение (Армениень республикась) (армянонь: Հայաստանի Հանրապետություն — Айастани Анрапетутюн), Армение (армянонь: Հայաստան — Айаста́н) — Лямбеширень Кавказонь масторсь. Масторкитьксонза шистяма ди лямбе-шивалгомширеса Азербайджан мархта (Нахичевань Автономонь Республик), лямбеширеса Иран мархта, шивалгомширеса Туркамастор мархта, кельмеширеса Грузие мархта. 1921 кизоста масторть аш иневедьжири лисема. Карабахонь тёкштядема меле ащи блокадаса Азербайджанонь эди Туркамасторонь ширде, Грузиень ширде дискриминациеть ала транзитонь тарифнень коряс. Пряошец — Ереван ошсь."
"Тарбей - Торбеева (рузкс Торбеево) – ош лаца эряма вастсь, ушетфоль 1659 кизоста сявомок. Мяляфневсь 1669 кизоть ушетксста. Лемоц сась Тарбей ушедыенц лемста. Тарбеень районть пряошец."
"Мзярда Зирняйрясь Бабась ёфксса няфневи кяжи, ломанень сивикс, сон сидеста аф пяк шарьхкоди. Эсь прянц вастс стирьшабась путы Зирняйрясь Баба ваксс поювонь мокорьня эди Зирняйрясь Баба сивомок сонь арьси сивозе стирнять. Зирняйрясь Бабась ёрай путомс стирнятьке цёранятьке кайме лангс, тонгомс пянакуду, рястамс, сивомс. Шабатне пряснон вятьсазь сяда ёжуста: синь озафтсазь Зирняйрясь Бабать сонцень пянакуду."
"Фкя пяледа кържа мокшень ломатть эряйхть Мордовиянь автономань республикса, Рузмасторонь Федерациеса, Кучка Рава лангса. Мокшет эряйхть Самарань, Пензань, Оренбуронь аймакса, эди Татармасторса, Сибирьса, Ичкозе Шиньстяма ширеса, Украинца, Эсти масторса, Армениеса, Австралиеса ди Америконь Сотксса."
"Атямшкай, илякс Мельцедей (эрзякс Пурьгинепаз, Мельседей) - мокшэрзят шкай. Кода арьсесть нижегородскяй эрзятне, П. шачфтозе Анге Патяйть стирец (Нишкенде тейтерь). Преданиять коряс П. шачсь кичкор пильгокс, сяс Чипазсь и Анге Патяйсь ёрдазь сонь Масторть лангс, коса сон эрясь снярс, мзярс ашезь са пинге рьвяямс. П. образса няфтьф мифологическяй соткссь ломаттнень и шкайхнень ёткса (ломанень Мирсь и шкаень Мирсь). Азондоматнень, мифологи-ческяй моротнень эса няфневи (азондови) П. кельгомац Масторонь стирти Алдуняти, сонь рьвяяма мялец Алдунять лангс (П. кельгозе Ёндолавась, кона сяс и шавозе Алдунять). Мифнень эса П. няфневи то од мазы цёракс, то, меколанкт, равжа ломанькс, конань сельмонза палыхть тол лаца. Мифологическяй азондоматнень эса корхтави П. и Мастор лангонь мокшень стирть Васальгять (эрзянь стирть Сыржать) рьвяямаснон колга. Мифнень коряс, рьвяяма-максома илать пингста П. кштись шаванятнень, куцюфнень ланга, пяк юватькшнесь. Мзярда сась пинге сявомс од рьвянять, П. ювадсь пяк вииста, кода атям, сельмостонза ляцсь ёндол, конань эзда крьвязсь кудсь. П. рьванц мархта тусь менельти. Тя пингста сявомок лувондсазь, што П. атямбачк кшти шаванятнень ланга, кода эсь рьвяяма-максома иласонза. Атямъёткть мордватне-терюхаттне лисендельхть ульцяв, кеподелезь вяри кядьснон и ювадельхть: ""П., стастоня, стастоня, тон тяни минь"". Повериять коряс, атямбачк П. арни менельга кафта или колма толонь алашаса (шарыенза – ёндолхт); кержи кядьсонза П. атям, види кяденц эзда тушендоль пизем."
"Авторсь пачфни, што мокшэрзятне лиянь лангс ашесть врьгятне, маштсть ладяма шабраснон мархта, синь ширесост пяк цебярьхть модатне, лама вирьда, ули коса кунцемс калхт и стак тов. Но мокшетнень лангс сидеста врьгятнесть, северо-запад ширде — русне, юго-восток ширде татархне. «Мокшетне, — сёрмадсь этнографсь, — кода маштсть араласть эсь пряснон, и аньцек ни эста, мзярда лангозост врьгятида пяк ламоль, мзярошка пингс макссесть пря, паннесть дацькя сёроса, питни кедняса, медьса, а меле синь тага кярьмотькшнесть эсь тонатф тевснонды»."
"Тюштень — айнемань ине мокшень оцязорсь, конась эрясь IV-це сядокизоста. Лувови мокшень, эрзянь, мишарень и, улема, лия ломаттнень кяденьгирдемаснон вятиекс. Кунардонь айнематнень коряс сонь ульсь Торама кярьгец, кона илядсь ломаттненди тумдонза инголе. Снярда макссь вал: сон сай лездома кодак марясы ся кярьгонц вайгяленц. Меле «Тюштень», «Тюштя» валсь арась лемкс, вельдест кармасть мярьгома мокшень ди эрзянь лия оцязорхненди. Тюштя - мифологиянь персонаж, сяда меле - мокшетнень и эрзятнень оцюнясна. Ингольдень фольклоронь сюжеттнень эса - цебярь образ, сяда мельдень материалхнень эса - кальдяв. Кой-кона тяштьфонень эса азондови, што Тюштя,Тюштень - мокшень оцязорсь, И.И.Дубасов Тамбов аймакса эряй содай ломанть ваноманнзон коряс, Тюштян эрясь Зубово-Полянаса, вирьхнень эса, конатнень маласа ащи Ширингуши велесь. Лия мифологиянь произведениятнень эса Тюштя ащи акща алаша лангса, сонь лездыенза - кшнинь нярь мархта вещай варсись, колма цёфксне, мешавась, алашась. Сон маштоль арамс алашакс, мешекс, цёфксонкс, щукакс, атёкшекс и ст.тов; маштсь полафтомс эсь прянц, кепотьксонди од ковста араль одкс, пялековста - виияль, машты ковста араль атякс. Тюштя эряй панда пряса, шинь стяма ширеса. Масторть лангса сон инь козясь.Улихть сиянь палатанза, зрнянь щамоц. Сон пяк мазы, сери, щаф - каряф наряжафста - акша панарса."
"Ангольхть энялькшнесть шумбрашинкса, цебяренкса, оцю тевонь кида инголе. Ломаттне пельсть юмафтомс ангольсна и тя пелемась тись лама примета, суеверия и аф мярьгомат: афольхть мярьге сельгомс види лафтубрява – тоса ащи анголь; сельгат вальмава – поват анголень сельмос и сон туй эздот; кда ушу лоткат кить лангс – анголь аф ётави мархтот кить туркс и туй эздот; сярят кить лангс – анголень сельмос поват – каттанза анголень Верондамать коряс, кудста лисемста най эряви тердемс мархтот анголь, штоба сон молель мархтот и ванфтолензе."
"Сёрмадыхне сонь марса тисазь лама масторонь кяльса вики технологияса: кие - мезе содай - сянь колга и сёрмады; максси лезкс, петни сёрматфкстнень эса . Википедиясь шачсь 2001 кизоня, и эрь шиста касы, мархтонза тиевихть содавиксокс Интернету сувсихне. Википедиень петнихненди мярьгихть рузкс википедист, мокшекс мярьгихть викинь (википедиянь) кирдихне."
"Крымонь татаронь кяль илякс крымонь кяль (крымонь татарокс Qırımtatar tili, Qırım tili, Къырымтатар тили, Къырым тили) - туркань кяльхнень эзда фкясь."
"Супа — марстонь лемсь, тяфта мярьгихть губорхненди ди панттненди покаряв пря мархта. Синь васьфневихть Сибирьса, Байкал эрьхке маласа, Кола нярьмасторса ди Ичкозе Шистямаширеса, стане ина Камчаткаса ди Курилонь цёнгава, Крымса, Кавказса."
"Финно-угрань кяльхнень ули википедиясна эсь кяльсост: эстононь кяльса, суоминь кяльса, венгрань кяльса, саамонь кяльса, вепсонь кяльса, пандонь – и пакся – маринь кяльса, коми – зырянонь и коми –пермень кяльса, удмуртонь кяльса, мокшень и эрзянь кяльхнень эса. Эстониянь википедиясь ащи колмоцекс статьянзон лувксснон мархта ."
"Музейть эса ули кода няемс 6000 налхксемкада и налхкшта. Някатне няфтевихть эстониянь народнай стильса. тяфта жа няфтеви художественнай някань выставка, лия масторста казнет, а тяфта жа финно-угрань народонь някат"
"Тялонда сяда сидеста арнесть нурдса. Синь аф фкя лацотольхть, ульсть сяда оцю нуртт, ульсть сяда ёмлат. Финцнень мархта усксесть пенгат, шужярь. Сяда козятне кирдсть ломанень усксемс тёждя нурдонят-санкат. Мзярда усксесть кувака шочкт, нуртть пес сотнекшнесть ёмла нурдоня."
"Ош (рузкс Краснослободск) - ошсь Мокша масторса, Мокша ляйть кержи търваса 100 вайгяльбет Сараношть эзда. Мордовия республикть Ошень районть пряошец. Лувови ушетфоль 1570 интай афкукс ушедоманц пингоц аф содаф. Ошсь ушедфоль кунардонь мокшень ваксарош вастса."
"сисемчислаське фольклорса сидеста васьфневи. Мзярда Нишкетиезень эрзя ломаттнень , кармась лувксснон касфнема и касфтозень мянь сисем велети; сисем кизот кунци калхт Ведявать ляйсонза калонь кунцись; сисем сабан- сокаса сокай Тюштя и ст. тов. Абондомста авась лашадьсыне ""кафцьке кядензон"", синнесыне ""кемоньцке суронзон"", кемгафтуваОмбоце кемонь числатненm эзда мокшэрзятненди кельговсь 12. мифнень эса алашать кемгаФтува вашенядонза, яксяргсь алыяй 12 ал, тюштя сокай 12 лишмоса и ст. тов"
"Валморонь тяштеманц ушедозе шабакспингстокиге. Ашезе кадонда тя тевть онафнемста и журналистокс покодемать пингста. 1977-це кизоня Мордовиянь книжнай издательстваса нолдазе ""Поезда"" стихонь васенце книганц. Сон тусь мяльс лувихненди сяс, мес Снегирёв Н. А. эсь тяштьфсонза од сельмованфса варжакстсь перьфканза эряй ломаттнень лангс, конат эряйхть велеса и конат эсь пуворксу кЯдьсост сатозь Сяськомань Шить Великай отечественнай войнаса и аф сяда теждя канкс кандыхть эрь шинь эряфсост - тевсонза лама лирикань валморода. ""Мой тихий край"" книгац нолдафоль Саранскяйса ""Добрые люди"" книгац нолдафоль Москувонь ""Молодая гвардия"" издательстваса Тяда башка, Н. А.Снегирёвонь валморосонза сидеста лисендсть марстонь сборникса, альманахса, ""Москва"", ""Знамя"", ""Сельская молодёжь"" журналса ""Юбилей"" повестень и азксонь сборниконза лиссть Мордовиянь книгань издательстваса 1993-це кизоня"
"Венгеронь мастор илякс Мадьяронь мастор (венгерокс Magyarország) илань коряс Венгеронь республик (венгерокс Magyar Köztársaság) - кучка Явропонь масторсь конань улихть масторкитькссна Австрие, Словакие, Украин, Румыние, Сербие, Хорватие ди Словение мархта. Пряошец Будапешт. Масторонь кяльсь венгероннесь (илякс мадьяронь кяль), Суоми-Угронь кяльхнень эзда фкясь."
"статистическяй пуромксу. Сон лездсь кафта учительскяй семинариянь панжемаса, фкясь панчфоль 1872 кизоня Симбирскяй губерниянь Порецкяй велеса, а омбоцеть панжезь 1874 кизоня Псковса. Тоза сон ётафтфоль директоркс. Тя вастса Ауновский работась 1875 кизонь 25 февральти. 26 февральста учёнайсь-этнографсь кулось, тейнза мольсь сембоц 40 кизось. Мордовскяй исследовательсь И.С. Фёдоров мзярошка пинге тяда инголе сёрмадсь, што В.А. Ауновский, ужяленди, юкстаф, «а сон лама тись мокшэрзятнень культураснон, койснон, историяснон тонафнемаса». В.А. Ауновский, кода и лия ламоц рузонь учёнайхне, вяри путнезе лия народонь культурать эсь лацонь ширенц."
"Шачсь Кранцмасторса (Францияса), Марсель ошса, Иняру Дезире шиста. Аляц банконь покодиель, ваймама пингста налхксь кафеса, Сине илялем ала. Фернан васенцеда ушедсь налхкома сире ""Шав"" театраса мъзярда сон ветель. Мархтонза налхксь сонь брадоц Марсель. Меле Фернан кармась налхкома кода рахафты ди арась содафокс. Кизода меле ушедсь торпингсь ди сонь аляц тусь фронтс. Торпингта меле аляц сась куду, меле ушедсь йомла йархцама васта кудснон маласа. Фернан кармась лезнема теенза. Теенза изь удала тонадомс тя тевти. Сон тяряфнесь покамс портса, банкса, интай мезеге пара изь лисе ди сон мърдась налхкома тевс. ""Эльдорадо"" кабареса, Ница ошса, сонь арась Фернанделькс: афишаса тяштезь ""Вага сонь Фернаноц/Voici le Fernand d'elles"". ""Сон"" ульсь Анриет Манс, Фернанонь ингольдень банкста покай ялганц сазороц, кона сёрматкшнезь теенза морхт ди опереттат. Фернандель арась васенце рахафтыкс полгаса, содафокс сонь ""алашань мъзолфонц"" эса. Мъзярда Фернанделенди топодсь 22 киза, сонь сявозь ушмовийс (армияв). Сон ульсь мелянзайкс (писарькс)93-це пандонь артилерия ушмоса. Меле сон мърдась Марсель ошс, коса ""Парамаунт"" театрань оцюняц сявозе сембе Кранцмасторга оцю якамас. Меле сон кармась налхкома Паризонь (Парижень) ""Бобино"" театраса. 1938 кизоня Фернандельть сявозь фронту, коса сон служась ди тага налхксесь, рахафнезень ялга ушматтнень (солдаттнень). Киноса Фернандель васенцеда налхксь 1930 кизоня, нюрьхкяня фильмса ""Сембода пара ванни/La Meilleure bobonne"". 1931 кизоня Марк Аллегре (Marc Allegret) макссь теенза «аф машты габаряй» рольсь ""Акша ди равжа/Le Blanc et le noir"" фильмса тиф Саша Гитрить (Sacha Guitry) сёрмадоманц коряс. Фернандель налхксесь 150-да лама фильпнень эса. ""Балонь тяштема книганя"" фильмсь (ф. оцюнясь Жульен Дувивье (Julien Duvivier) Венециень фестивальса 1937 к. сявозь ""ине пара омба масторонь фильмсь"" казне. 1942 кизоня Фернандель кармась покама фильмань оцюнякс, тись колма:"
"Аспарагус (латинокс Aspáragus) - Аспарагус касыксонь тъналсь. Сидеста васьфневи Asparagus officinalis сортсь. Аспарагусть тишень эди пялекофкснень сортонза, модалдонь оцю юр мархта эди кувака почкат. Аспарагусть почконза пяк танцти деликатессь."
"Идель-Урал статть пряфтоц Садри Максуди Арсал ворьгодсь Суоми мастору 1918 кизоня. Сонь лямбоста васьфтезе Суоми масторонь омбамасторонь министороц, конась мяляфнесь кода Садри Максуди Арсал аралазень Суоми масторонь эсьпряньвятеманц Рузонь Думаса. Садри Максуди Арсал тага васедсь Эсти масторонь оцюнянзон мархта, меле Шведмасторонь, Германия масторонь эди Кранцмасторонь оцюняснон мархта, корхневсь Шивалгомширень лезкс Идель-Урал статти."
"Шачсь Дубёнкань районца, Кабаева велеса 1-це ноябрьста 1959-це кизоня Дубенкань районца, Кабаева велеса учителень семьяса. Велень школать аделамда меле (1977) кизоня сась тонафнема Мордовияв, Саранскяи, Н.П. Огаревонь лемса университету. 1980 кизоня кучезь тонафнема М. В. Ломоносовонь лемса Москунь государственнай университету. Аделамдонза меле покодсь ""Мордовскяй университет"" лама тиражень газетаса корреспондентокс, тоста тердезь ""Сятко"" журналу поэзиянь отделти редакторкс."
"""1728 кизоста Темникованнекс лувондовсть 10 велет. Тя Левжась - старостась Очка Вешаев, Усад велесь - Милушка Шиндяев, Сидоровкась - Солдатко Вишняков, Сюзгари велесь - Сюдаска Атышев, Перхляйсь - Дьячка Митриев, Муравьёвкась - Костка Саитов, Пишлясь - Митка Родаев, Кулдымсь - Чудотка Надежин, Темяшевась - Эрзяйка Пяршин, Верхтялимось - Сергейка Гаврилов , """
"Лит.: Степанов П.Д. Мордовские сушильни хлеба в бывшей Саратовской губернии // Тр. Нижне- Волжского краеведческого музея. - Саратов, 1929. - Вып.1"
"Маглока (рузкс Пушкино) - велесь Мордовия республикса Мокша масторса, Орозаень районца. XVII сядокизоста велеть лемоцоль Сидоровка (рузонь тяштьфксста): ""Резепа князь Кугушева, в Инсарском уезде в деревне Сидорова пашни <...> четь в поле, а в дву по тому ж со всеми угодьи"". Иля рузонь лемонза Могиловка, Могилёвка, Рождественское. 18 эряй (2005 к.). 1939 кизоня 19 сентябрьковста Маглокась лемтьфоль Пушкинакс, Пушкин валморайть кунардонь пинкнень Мокшень масторса улеманц инкса."
"Атерь (рузкс Атюрьево) - велесь Мордовияса, Мокшень масторса. Атерень районть пряошец. Ащи Ляча ляй ваксса, 32 вайгяльбет Машина ки Тарбей станциеть эзда. Ушетфоль XVI сядокизоста. Эряйхне 15.100. Сараношть эзда 143 вайгяльбет."
"Пингонь ётазь В.Н. Майнов сатсь сатфкст этнологиясовок. 1875 кизоня лия учёнайхнень мархта сон кучфоль Парижу географическяй конгрессу. Ся конгрессти Майнов аноклась цебярь этнографическяй выставка, коса няфневсь лама материалда Россиянь нароттнень колга, тяса ульсь нльне этническяй карта, конань аноклазе академикть А.Ф. Риттихонь комиссияц."
"Электроулав ЭР2 - (Ригань, 2-це типсь, нолдамвастонь тяшксоц 62-61) — электроулав сериесь, нолневсь 1962 кизоста Лямбековста ушедомок 1984 кизоти сёроньковста тюжяговонь молемс."
"Казахстан илякс Казахстанонь Республиксь - масторсь Кучка Азиеса ди Шистяма Явропса. Сембода оцю масторлангонь масторхнень эзда фкясь. Масторкитьксонза Рузмастор, Узбекистан, Киргизмастор, Туркменистан ди Китай мархта. Пряошец Астана."
"Паксянь кружамань озкст - мокшень Кристозшида мельдень озкссь, конась ётафнесть Тройцять карша. Велеть, паксятнень шарома лисендсь сембе эряйхне: шабатне, од ломаттне, атятне. Тя шаромась ушеткшневсь церькавть эзда. Велеса, коса церькав ашель, шаромать ушетькшнезь калмалангста. Эши ваксса озондсть вярдень шкайхненди, анасть мани шит, козя сёра. Тяда меле сембе симсть, ярхцасть. Озондыхнень валондозь ведьса, анамок шкайхнень ширде пара пизепт кизоня."
"Лама ломаттнень ульсть эсь ковгярькссна кона сатсть эди лездсть синь койснон-кърдаснон, тевснон якафтоманцты. Кепотьксонди Мокшень кунардонь ковгярьксоть коряс кизоть ушедовсь аф яндварьста а тунда марковста."
"Содаф, што кой-кона исследовательхне лувондозь мокшэрзятнень идолонди озонкшникс. В.Н. Майнов тянь лувондсы аф виде мялькс. Сон сёрмадсь: «Мордвась идолонди мзярдовок ашезь озонкшне, синь ашесть сюконякшне эсь кядьса тиф кодамовок предметонди, синь озонкшнесть сянди, мезть шачфтозе, касфтозе природась». Майновонь трудса лама кунардонь пингонь мор¬довскяй молитвада, религиозно-мифологическяй терминда и стак тов. Сембось тя пяк лезды аф аньцек историкненди, этнографненди, но и кяльть тонафниензонды и фольклориеттненди."
"Алексеень Кузьма ( 1764 к. октябрьковсь, Нижняй Новгородонь уезонь Оцю Сеське велесь — кулома пингоц аф содаф, Иркут ошень губерние) - Терюшевань эрзятнень 1804—1810 кизонь шяхярень-койгонь стяманц вятиец."
"Якстерь тяштеня - эрь ковонь илюстрацие мархта идень журналсь. Ноляви 1932 кизоста сявомок Саранск ошса. 1933 — 1941 лисендсь ""Якстерь галстук"" лем ала. Войнань кизотнень ашезь лисенде. 1964 кизоста сявомок кармась лисендема ""Мокша"" журналти полаткс лаца. 1988 кизоста сявомок башка эрьковонь нолдафксокс ""Якстерь тяштеня"" лем ала. Журналсь лезды тонафтомс иттнень шачема масторонь кельгикс, перьфпялень ванфтыкс. Оцю мяль шарфневи тнафнемвастса шачема кяльть и литературать тонафнемаснонды. Журналса лисендихть тонафтф ломаттнень, тонафтыхнень, сёрмадыхнень сёрматфкссна. ""Якстерь тяштенясь"" печатлай валморат, азкст, баснят, айнемат, тонафниень архтомат, лия материалхт."
"Мочалов В.А. Кижеватов Андрей Митрифанович / Пензенская энциклопедия. М.: Научное издательство «Большая Российская энциклопедия», 2001, с. 234."
"Нят аф аньцек мазоптомкатольхть, атякшнень коряс шарьхкотькшнезь, кона карьсь види пильгонь, а кона кержи пильгонь. Кунардонь карьхнень эса ульсь нинге карь пула.Котцевсь ленгя пакш сязьгатань пула лаца. Кувапмоц карь пулоть улендсь 12 сантиметра, келец 2 — 3 сантиметрат. Карьсемста карь пулоть кепсезь пильге сяярти и тяфта ашкоткшнезь пракстаса. Тяфта карьсь сяда афоль прашенда канниенц пильгета. Тяфтама карьхть XX векть ушетксста каннекшнесть аватне праздник шиня."
Смирновонь Иван нюрьхкяня азксонза ётафтфтольхть ламоц иля масторонь кяльхненди. Тяфта минь колганок сяда лама кармасть содама и тостонь калкне.
"Недерлантт, илань лемоц Оцязорксши Недерлантт (голандокс: Koninkrijk der Nederlanden) - парламентонь демократиень конституциень оцязорксшись кельме-шивалгомширень Явропса. Недерлантт масторса шивалгомшири ди кельмешири ащи Пялевень иневедь, сонь ули масторкитькс Бельгие мархта лямбеширеса, ди Германие мастор мархта шистямаширеса. Пряошец Амстердам, кошардомвийсь озай Гааг ошса."
"Индиень лотос илякс лотосонь панчф (латинокс Nelumbo nucifera) - Индиеста лотоссь, мяльстушенды мистиконь ведень касыкссь улеза-пиже апак начфтт лопань эди розань панчфонь мархта. Буддати озондыхне сонь кандомс синь озондомасост. Сембе касыксонь пяльксонза кондястихть ярхцамбяльс (васенцеда видьмонза ди модань пяштенза), сон сувси лама эрь кодама Лямбе-Шистямаширень Азиень ярхцамбяльс. Тя шяень касыкссь, конась касфтови ведьгаштаз кондяма."
Попугайхне (латинокс Psittaciformes) — попугай ди кирьхксти маладыхне (Psittacopasserae) тъналстонь нармоттне. Коза сувсихть 372 попугаень калопт.
"2001 кизоня басса морайсь Andrus тусь полгаста, сяс мес сонь эсь тевдонза ламоль, и седяманди пингоц прокс изь ляткшне. Басса од морайсь, Kuri Raivo, мувсь аньцек 2-шка ковда меле."
"Маскаевсь шачеманц коре мокшень аля, сонь тядяц пялес рузава пялес украинава. Сон эряй Америконь Сотксса, Вест Сакраментоса, Калифорние статса сонь ърьвац Светлана ди ниле стирнянзон мархта 1999 кизонь ушедомс. Сон — Америконь Сотксть ошеряйсь 2004 кизоста. Рузмасторонь президент В. В. Путин макссь теенза Рузмасторонь ломаньтналонь казне 9 декабрьковста 2006 кизоня."
"Явропса тя тяштеналонди мяргсть «Локсти» сяс мес тяштьтне шарсть лии локстити кели паця мархта. Грекань айнематнень коряс Зеус арась Локстикс Ледать содаманзон инголе. Меле Ледась шачфтозень Кастор эди Полукс (Кафтасть), Тройстонь Елена ди Клитемнестра."
"Лит: Брыжинский В.С. Народный театр мордвы. - Саранск, 1985; Корнишина Г.А.Традиционные обычаи и обряды мордвы: исторические корни, структура, форсы бытования. - Саранск, 2000"
"Масланця – мекольце мокшень тялонь илась, мъзярда оттне арнесть лишмоса, кштишендсть, морсесть. Сембе пуромкшнесть масла пандть ваксс. Аф пяк кунара ърьвакс лисьф од ърьвятне каннесть кудста суронь пачат, каванязь стирьхнень, цёратнень. Цёратне паронь пандоманкса арфнезь синь нурдоняса. Од мирдсь эди ърьвясь Масланцяста якасть инжикс стирень куду. Оттне сяда лац сотцезь эсь ломаньцнон."
"Пуромксс, конась ётавсь Маринь Масторонь Тонафтомюрхса, састь 600-шка полаяйхть 16 масторста. Пленаронь васедематнень меле пуроптсть 25-шка пялькст. Тяка пингста мольсть 4 симпозиупт. Пуромомань пингта инголе автозиянца шавфоль Юрий Владимирович Андуганов, Маринь Тонафтомюрхтонь профессорсь, кочкаф Х Ломаньётконь пуромксть Оцюнякс."
Кельмеков илякс Январьгов - кизонь васенце ковсь. Январьгов лемсь сась латинонь кяльста рузонь кяль вельде. Кунцема (охотниконь) ковгярькс коряс сонь лемоц ургов.
"Алексей Шахматовонь валонзон коряс, Учаень Роман ломанць пяк асуволь: лац содазе мокшень фольклорть, сонь ульсь музыкань талантоц. 1905-1906 кизоня сон аноклась фольклоронь материалхт Шахматовонь книганцты, сонць сёрмадсь нотат кой-кона калконь моротненди, путозень эсь тяштьксонзон: ""Эсь эряфонь азондомат"", ""Лятфнемат"". Синь ётксост: ""Азкс Фёдор атянь колга"", ""Аф шарьхкодеви тев Порт-Артурть мархта"", ""Азкс аф мяляфты мордвинть колга"", ""Коське Карабулак и Арчилов велетнень историясна"", ""Грузинонь оцязоронь идсь и мокшетнень кстиндамасна"", ""Кода ётась мокшень масторсь рузонь князти"" айнематне. Учаев тись литературонь латцема ""Мянтьф пула пиненясь"" ёфксти. Ванондыхнень койса, тя ""сембода смузю эди социалень ширде аф пели ёфкс"" XX сядокизоть ушетксста Рузмасторса нолдаф ёфкснень эзда. Пинеть калмаманц вельде пяк кяжиста пеетькшневихть козяшинь мельге пани церькуфникне. Алексей Шахматовсь пяк вяри путнезе Учаевонь сёрматфонц. ""Эрек кунардонь пинге"" журналса Шахматов печатлась ""Тяниень калконь арьсемась"". Эсонза сон корхтай ""тяфтама сёрмадоматне сай пингть лездыхть методологиень ширде литературонь историкненди"" ."
"Кинякинонь васенце валморац ""Миронь гуляня"" нолдафоль ""Мокшень правда"" газетса. Мокшень кяльса лиссь ""Эряфсь и кельгомась"", ""Инь мазысь"", ""Кизот-вайгяльбет"", ""Ялгаксшинь седь"", ""Анок ульхть!"", ""Шачень эряма павазукс"" поэтическяй китпонза, мокшень эди рузонь кяльса - ""Сизеф алашань вайгяль"" кярькссь; рузонь кяльса - ""Тревожусь"", ""На свете нет тебя дороже"", ""Под солнцем и луной"", ""Первопроходцы"" книганза. Кинякин ётафтозе мокшень кяльс ""Калевала"" карело-суоминь эпость, рузонь литературань класиконь покамаснон, Рузмасторонь калконь сёрмадыхнень сёрматфснон, тяфта ина омба мастороннетнень. Сёрмадозень Мордовиянь Республикть гимнань валонзон. Казьф лувомань орденца."
"Кранциень кяль илякс франциень (кранцокс français) - кяльсь, конань эса идькспингста корхнихть 80 мильоншка ломатть масторлангса ди 200 мильон ломаттненди сон ащи омбоце эли колмоце кялекс. Сембода лама кранциекс корхнида эряйхть Кранцмасторса. Ламот тага эряйхть Канадаса, Бельгияса, Швейцарияса, Кранцонь Африкса, Люксембургса, Монакоса ди Американь Аймакнень Сотксса."
"1884 кизоня апрель ковста Тамбовса тифоль учёнай архивнай комиссия. И.И. Дубасов кочкафоль тя комиссияти васенце председателькс. Комиссияти сембоса лезнесть А.Н. Норцов, С.А. Березнеговский, П.И. Пискарёв, В.В. Воейков, И.Ф. Токмаков, В.И. Холмогоров, М.Г. Розанов и лиятне. Ня ломаттне покодсть «аф гонораронкса, аф литературнай славанкса... Синь кельгозь родинаснон и кельгозь наукать»."
"Вирьса-панданалса сонь 2 башка полганза, синь аф фкат видьмонь коре. Parajubaea torallyi – сонь видьмонза 7 сантиметрашка оцю, Parajubaea torallyi (microcarpa) колмонь кърда сяда ёмла. Ванф коре синь пцтай фкат, интай панданалса ёмла сорт аф пяк сери сонь оцю видьмонь сортонц коряс."
"Компрахчице (силезиякс: Kůmprachćicy, полекс: Komprachcice) велесь Ополень воеводшиса (Силезия аймаксь), Полень масторса. Компрахчицеса 2754 (2015) эряйда. Велесь ушетфоль 1300 кизоня."
"Лит.: Paasonen H. Mythologisches, etymologisches // Memoires de la Societe Finno-Оugrienne. XXXV. Helsinki, 1914; Мельников П.И. (Андрей Печерский) Очерки мордвы. Саранск, 1981."
"Христианскяй верать примамда меле П. лувондсазь Илья Пророкть лаца (Илья Пророксь – христианскяй атямонь и пиземонь ваны-максы). Тя арьсемань ширесь кемокстась велень озондомаса-озксса: Эльгонь шиня (Илья пророкть) и мзярда пяк ламос ашель пизем мокшэрзятне якасть лисьмапряти (кой-коса ляй трвати) и эняльдельхть П. и Илья Пророкти, штоба синь максольхть пизем, паксятнень афолезень шава цярахманць. Иланди-озксонди П. лемс печкольхть сараст."
"Шееронь карькс паксянь – Convolvulus arvensis – ламакизонь тишень кондям касы, лувондови шееронь карьксоннетнеди – Convolvulaceae. Касы сембе вастова, апак лувонтт Крайняй Северть. Рузкс тенза мярьрихть вьюнок, березка, берестень, тянучка. Тишесь кувака (васетькшевихть фкя метрань кувалмоса), ацаф модать лангса или ашкотф лия тишетненди. Лопанза кувака пильгоня лангсот, сянгярят. Видьмонза ёмлат равжет. Панчфонза оцюфт, акша или инезиаза-акша тюсса. Шееронь карькссь касы паксява соронь тишекс, перева, коське лугава, лоткова.."
"Медсь – мокшэрзятнень кунардонь пингонь тонаты ярхцамбяльсна. Мокшэрзятне эрясть вирю вастса, синь кунаркиге маштсть вирень мешень медень кочкама. Медьста тиендсть пуре, кона путневсь сембе оцю озкснень, илатнень пингста. Мокшэрзятне лац содазь медть пчкафты виенц. Мокшэрзятненди сашендовсь паннемс медень оцю дацькат рузонь княсненди, монголо-татархненди."
"Велень озкс (илякс Велень пуре) - Кристозши ингольдень пингста мекольцесь ди инь оцю тундань мокшень озкссь, конась ётафневсь видемать аделамда меле. Кристозши мельдень пингста тя озкссь ётафневсь Тройцяда меле эли Пятруть самс. Озондоматне мольсть колмошка ши. Кафта шит анасть вярдень шкайхнень ширде пара сёра, колмоце шиня ётафнесть Ушманонь озкс (илякс Солдатонь озкс). Озонкшнесть башка: алятне пуромкшнесть Атянь озксс, аватне Бабань озксс. Озондоматне ётафневсть ляй търваса эли эшиня ваксса, шуфта ваксса. Кунардонь пингста, улема, озондсть репештяса. Озкснень пингста валонкшнезь озондыхнень ведьса аназь вярдень шкайхнень ширде пизепт эди козя сёра, тянди ёрясть вяри алхт, аназь сёрось шачель сяшка, конашка ал тюжась ди с. т."
"Ельмеев, Василь (рузкс Ельмеев Василий Яковлевич) шачсь 18-це шиня январьговста 1928 к., кулось 9-це июльковста 2010 к. - ломаньпуромксонь смузьшинь, тонадомань методологиень, ломаньтъналонь тонафнемаксонь ди тонадомань экономиконь содайсь, смузьшинь содама тонадоматнень докторсь (1964), экономикань тонадоматнень докторсь (1978), профессорсь (1966). Шачсь Сузгярьге велеса Мордовия республиконь Орозаень районца. Шачемас коре - мокшень аля. Аделась смузьшинь содама факультет Ленинградонь университетса 1950 к. ди тяка факультетть аспирантуранц 1953 к. 1950 к. ушедомс покай Питерьбуронь университетса."
2000 кизоня полгу сась 2000 Varulven. Сяда тов сон ванць тефнень мельге ди пингста пингс седясь полгать мархта. Varulven тонадсь эрь кодама седямбяльса кунардонь фолк моронь налхксема. Пинге ётазь шарьхкодевсь: металсь ди сире эстинь седямбяльхне фкя-фкянди ладяйхть. Metsatöll-сь сяда тов малаткшнесь сире эстинь рунань мораманди ди калконь седяманди.
"Хопра (рузкс Хопёр) - ляйсь Рузмасторса, Липецкяень, Томбунь эди Воронежень ди аймакса, оцю Дон ляйть кержи шудемац. Ляйть кувалмоц — 520 вв, вастоц — 324 км²."
"Ретороманонь (илякс романш) ниле Швейцариянь масторонь кяльхнень эзда фкясь. Сувси рето-романонь кяльхнень тъналс. Лувови сон шачсь вульгар латиноннеста ди пяк мала кранцонь, окситань ди пялевень иьалиянь кяльхненди. Ретороманокс корхнихть 100,000-шка ломатть Граубюнден (Грисон) кантонца."
"Вяшкома - мокшень седямань кядьёнкссь. Тя инструментсь сяда кувакаль, 30-70 сантиметра. Вяшкоматнень тиендезь илиста, керсесть 4-6 варянят. Вяшкомаса морайхнень коряс кштишендсть, морсесть морот. Вяшкомась моли нюдить и уфамть мархта ансамбляса. Вяшкомаса морамат 1914 кизоня сёрмадсь фонографса А.О.Вайсянен, меле сон печатлась работа ""Mordvinische Melodien""."
"Цёфкс (сире мокшекс Сонкс, рузкс Соловей-Разбойник) — XII сядокизонь айнемань мокшень оцязорсь, кунардонь мокшень морастонь инялясь, конась лятфневсь рузонь эди германонь сире сёрмадомаснон кода ""Соловей-Разбойниксь""."
Криптоцентрум (латинокс Cryptocentrum) — Орхидея тъналста панчф касыкссь. 19 калопне (вид). Васьфневихть Америкса (Никарагуаса - Боливиеса).
"Кумокань вирьга касондыхть кържа сонь юрстонза сортт, интай синь пяк лямбонь кельгихть, сяс мес аф яраштыхть минь климатзонк. Мъзярошка синь сортонза косфнихть аквариумга."
"Перень кирдиенди пяк мяльстуикс ащихть сонь иможенза. Синь авокада форм коре (оцю груш) 15 сантиметрашка оцю. Синь пяк танцти шини, ламбамаза, сидеста тюжя тюссонь, бежень тюссонь, киксу шобда сыияф тюссонь, сидеста видьмофтема. Ярхцамбяльти парот ишекс, стане ина рястаф, ведь мархта рястаф…"
"Кунардонь мокшень сёрмадомаса ульсть 3000-да лама тяштькссна. Мокшень тяштьксса ульсь кода тяштьфтемс лепт эди мяльёжат. Эрь мокшень юромть ули эсь тяштьксоц. Синь няфнезь модань, вирень, нешкоперень азоронь лемсна. Cёрмать содазь пяк ламотне и сон вантофсть мянь XIX сядокизоти."
"Шачсь 21-це ноябрьста 1913-це кзоня Мордовия Республикань Ковылкинскяй райононь Ёжка велеса ашу семьяса. Аляц — Лука Иванович 1914 –це кизоня ульсь мобилизованнай Васенце Мировой войнаса, тоса сон и кулось. Шабатнень касфтозень тядяц — Анна Демидовна. Ёжка велеса, коза сувсесть нинге колма веленят, ульсь аньцек фкя аф оцю школа, коса эрь кизоня тонафнесь 10-15 шаба. Михаил тонафнесь аньцек 5-це классти молемс. 1927-це кизоня кальдяв урмать эзда кулость сонь тядяц и Анна сазороц. Илядомок сиротакс сазоронц мархта, тейнза савсь кадомс тонафнемац и ушедомс работама. 1929-це кизоня, мзярда Сайгин ульсь велень комсомолонь и од ломанень активть организаторкс, Ёжка велеса ётафнесь коллективизация. 1930-це кизоня сон кучфоль тонафнема мокшэрзянь краевой Совпартшколав. Школать аделамдонза меле (1933-це кизоня) сонь кучсезь практикас Ковылкинскяй райононь Шенгарино вели, коса ся пингть ётафневсть Советскяй властень пингонь сембе мероприятне. Лама тевда тиемда меле, Михаил Сайгинонди савсь велеса панжемс колхоз. Тянкса сонь и сонь маластонь ломанензон аф весть гразьсезь: васенцеда синь пяк пикссезь, омбоцеда, мзярда синь ётафнесть ашу ломатненди пуромкс, бандиттне пякстазь ушень ширде кенкшть и крьвястезь изба-читальняснон. Аньцек «кеньжешканяда» синь илядсть живста."
"Рузонь лемоц лиссь рузонь валста ""красный"" - мазы. Сембе перьфпяльсь тоса пяк мазыель Татищев эди Карамзин тяштематнень коряс. Ошсь ащесь пяк сиде ди мазы вирень ваксса конанди мярьгсть Оцю Мокшень Вирь. Тя вирьсь сембе Мокша ляйть лайме тървасоль эди ашкодсь Краснослободскяйть перьфканза."
"Ливан (Ливанонь республиксь) (لبنان — Лубнан) — Маластонь Шистямаширень масторсь, ащи шивалгом Модакучкастонь иневедьжиреса. Масторкитьксонза кельмеширеса ди шивалгомширеса Сирия мархта, лямбеширеса Израиль мархта, шивалгомширеса ащи Модакучкастонь иневедьсь ди Кипра цёнга. Пряошец — Бейрут ошсь."
"Кальдердемась – инструментсь шуфтонь. Сявондевсь круглай лаксеф шуфтонь брус, кувалмоц 15-20 сантиметра, келец 7-8 сантиметрат, тя брусти лаксекшнесть пейхть, шарфтомста ня пейхне эрьхнесть вачкаф досканяти – кяльти, досканять пеняц фкя пейть эзда омбоцети токамста эрьхневсь, кайгсь."
"1) Каменнобродскяй руснень и мордватнень щамсна. (Кодамот щамсна руснень и мордватнень, конат эряйхть Пензенскяй губерниянь Краснослободскяй уездонь Каменный брод и маластонь велетнень эса.) Москувонь университетонь известият. 1868. №4. 327 – 333 л."
"Фольклоронь материалхнень эса няфневи, што П. рьвац сашендсь куду (Мастор лангти) инжикс тядянц-алянц пяли. Сон валгондсь кшнинь цинзер лангса. Верондасть: шабатне, конат шачсть шкайхнень и мокшэрзятнень стирьснон эзда, куломозост ульсть мокшэрзятнень лангса Оцюнякс, а куломда меле куцельхть меки менельти эсь шачфтыснонди-касфтыснонди. Мокшэрзянь мифологиянь исследовательть П.И. Мельников-Печерскяень арьсеманц коряс, мокшэрзятнень оцязорснон Пургазть (XIII в.) лувондсазь П. цёракс."
"Эрзянь кяль - сувси суоми-равонь тарадс суоми-угронь кяльхнень полгань пяльксти, Уралонь кяльхнень тъналса. Эрзянь кяльса корхтайхть эрзянь ломатть."
"Эряй Зирняйрясь Бабась ломаттнень эзда ичкозе вирть кучкаса пялес калада кудняса, кона ащи лафчеста, кода рузонь ёфксса, саразонь пильге лангса, но аф шаронды, кемоста пезф модати. Зирняйрясь Баба сидеста ащи озада куд инголе ужеса, ацам или пянакуд лангса; пряц ащи куд ингольдень ужеса, потянза лапотьфт олга лангс эли ""сонць кудшка, пряц калдазшка, фкя пильгоц пянакуд лангса, омбоцесь – пянакуд инголе"". Васьфтемстонза сонь эряволь лемдемс бабанякс эди мярьгомс: ""Сюк"" (сюконян) вал. Кда аф азат тяфтама вал – сязенттянза, нильхтянза. Кудозонза пови ломаттнень Зирняйрясь Бабась кошардсыне тевонь тиема. Фкя ёфкснень эса Зирняйрясь Бабась лисенди эсь эряма вастстонза пяк шуроста, мъзярда аньцек пани жертванц мельге; омбонцнень – сашенды аньцек веть эсь куднязонза, а шобдава тага меки туй вири. Кудсонза мархтонза эряй ласкась. Шуфтсь, кона ащи Зирняйрясь Бабать кудонц ваксса ащи перяфксокс ломанти, конань мельге панци Зирняйрясь Бабась. Шуфтсь пикссы ласькить, перясы сонь кинц."
"Калядань ши – кунардонь мокшень илась. Роштувань ёткть ётафневсть калядань шит. Мокшень арьсемаса тя шиня шачсь сонць Шись. Тя шиня анасть цебярь сёра. Шабатне шить, а эзрай ломатть илять якасть кудста кудс, морсесть калядат, арьсесть кудазорхненди пара шумбраши, козя сёра од кизоста. Калядань морсихнень каванякшнезь модамарь, снав, капста, чивге мархта калядань пярякат. Морсихнень азорть кудонц вакска ётнемась лувондовсь аф цебярьс. Калядань морайхне марязь пряснон аф анцинякс а вярдень кучф ломанькс. Синь исть эняльде а вешсть каванямбяль. Кунардонь калядань моротнень морсезь вальмала эли кудонголе. Роштувань моротнень морсезь аньцек кудса. Роштувань карша калядань морсихне почерясть азорхнень лангс сёра ди иля видьмот. Сидеста калядань морсикс якасть урта ваныхне. Синь мархтост каннесть атякш эли сараз, сувасть куду, нолдазь кияксу атякшть. Кудазоравась андсы нармонтьке, тоса сонценьге нармоненза фалу улелельхть шумбрат эди топоцьтот. Шачемань-раштамань ширеть калядань морсихне няфнезь шамафкснонга вельде. Синь путнесть шамазост алашань эли офтонь шамафкст. Тиендсть эвфти шамафкстка. Шамафкс тиендсть керста эли кагодста, архнезь содса, петфнесть сюрот. Тиклать потмонц аропнезь, тиендсть варянят сельмонди, кургонди и щафнезь прязост. Тяниень пингста ароптф тиклать потмос кърьвястихть штатолня и кандсазь эвфтемкать кядьсост. Калядань морсихнень инголе мольсть Роштувань бабатне."
"Златнойсь - рьвакс тумань шиста мокшавань пряс путомка. Башка веле эсь лацонне. Зубунь район- ца сонь тиендезь картонцта, куйгорста, вельхнезь руцяняса. Кельме ширдень и лямбе ширдень велетнень эса златнойхне аф фкатольхть. Атерень район - ца и Темникань районца златнойсь сташендовсь котфста. Мазопнезь зрнянь сюреса, пиндолдыняса. Златнойхнень каннекшнезь рьвакс тумада мелевок, ила шитнень пингста."