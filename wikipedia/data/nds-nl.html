Börger is een dörp in de gemeeinte Börger-Oring in de Nederlaandse previncie Drenthe. Börger had (volgens informaotie van de gemeeinte Börger-Oring) op 1 jannewaori 2007 4.882 inwoners (waorvan 2.325 mannen en 2.527 vrouwlu).
"“Kinst hom in aal kleuren kopen, as t mor swaart is,” zol Henry Ford over d'auto zegd hebben. Dat was nait haldaal woar. Van 1908 tot 1914 was de T-Ford zulfs nait in t swaart leverboar. De klant kon tot 1912 kaizen oet gries, gruin, blaauw en rood. In 1912 kwam der wel n ain-kleur-strategie, aal T-Fords wuiren donkerblaauw mit swaarde sputterbreden. Noa 1914 wer veur swaart as ainegste kleur kozen, omreden dat dij vaarf t gaauwste dreugde. Doarmit was de productie van ain eksemploar in n körtere tied kloar, van dij gevolgen dat meer T-Fords baauwd en verkocht worden konden. t Was vervast ook gekoper om mit ain kleur te waarken, zo kon de verkooppries omdeel en wer n auto veur nog meer lu betoalboar. Tot 1926 bleef swaart d'ainegste kleur. In tied waren de verkoopsievers begund te doalen. Om weer meer kopers te trekken, werren vanòf 1926 weer meerdere kleuren verkriegboar, mor dat was al te loat. De verolderde Model T was nait meer in trek bie lu dij tou waren aan n nije auto."
"Van Twillert was heufdvakdocent an de Enschedese vestiging van 't ArtEZ Konservatorium en hef now dezölfde functie bi'j 't Konservatorium van Amsterdam. In Portugal, daoras e in Porto warkt as heufdvakdocent an de esmae (escola superior de música e das artes do espectáculo), kump e sund 1989 mit saxofoonopleidings op batteri'je. Hi'j initieerden in Portugal veule concerten, masterclasses en culturele uutwisselings. Samen mit de Portugese saxofoonspeuler Fernando Valente richtten Van Twillert de Portuguese School of Classic Saxophone op, daoras later 't Portuguese Saxophone Orchestra uut vortkwaamp."
"Ien 1925 weur Kloeke lector, later hoogleraar Nederlaands ien Hamburg. Ien 1926 trouwden hi'j mit de neerlandica M.J. van Lessen. Ien 1934 weur hi'j benuumd as hoogleraar Nederlaands ien Leiden."
"De vos het tegenswoordig t grootste verspreidingsgebied van alle roofdieren (vrogger was dat de wolf). Hie komt veur over prakties t gehele noordelik halfroend, van de poolsirkel tot Noord-Afrika, Noord-Amerika en t Aziatiese steppegebied. De soort leeft alleen niet in te hete weusten, kouwe toendra's en op eilanden as Iesland. Hie is oek uutezet in Australië, de Falklandeilanden en op t eiland Man, waor die waorschienlik weer uutestörven is."
"Ien 1927 verskeen De Hollandsche expansie in de zestiende en zeventiende eeuw en haar weerspiegeling in de hedendaagsche Nederlandsche dialecten, een hiele stap veuruut iene dialectologie. Kloeke skreef det taalverandering veur een belangriek diel uut ontlening bestund, waorbi'j de richting bepaald weur deur prestige. Véur de 16e ieuw gungen volgns Kloeke de vörms veural van 't zuden naor 't noorden; vanof die tied veural van west naor oost. De taalkundige Nicoline van der Sijs skreef in 2004 echter det de ienvloed van 't Zuud-Nederlaands op de ontwikkeling van 't Standaardnederlaands niet slim groot ewest hef; de ienvloed van Duutse en Oost-Nederlandse dialecten zol altied veule groter ewest hebben."
't Roetnummer van winter 1999/2000 stund in 't teken van Koster zien ofskeid as heufdredacteur. Zien wark is in det nummer bi'jien ebrocht mit as titel Ave Reest. In 2006 kwaamp bi'j de stichting Drentse Taol (vandage 't Huus van de Taol) een 'schrieverspetret' op dvd uut oaver Koster.
"In t vuurjoar van 1903 maakn Grieg neegn 78-tpm grammofoonopnames van zinne pianomuziek in Paries. Al disse historiese plaatn zeent heroetegeewn op lp's en cd's en loatt ondaanks de meendere geluudskwaliteit heurn det hee nen onmeundigen begaawden pianist was. Hee maakn ook zelf in espölde pianolastukke vuur t Welte-Mignon kopieersysteem, dee't vandaag n dag nog aait te belustern zeent."
"Heurne is ne buurtschop dee veur een deel in de gemeente Berkelland lig en veur een ander deel in de gemeente Bronckhorst, in de Nederlandse previnsie Gelderland. Heurne had in 2005 zo'n 180 inwonners. De buurtschop Heurne heurn vrogger bi'j Reurle."
Neerlaand hef nen bestn hoop plezeerkapeln: 1517 duur t hele laand. Det is gemiddeld 126 kapeln pèr proveensie. Noord-Broabaant stekt dr met kop en skoolders boawn oet met 814 kapeln. Doarnoa keump Limbörg met 236 bands. n Proveensie met de minste kapeln is Flevolaand: 1 kapel.
"16 Feberwaori - Naodät de winkelketen V&D op 31 december 2015 al failliet wödden verklaord, gaon alle filialen definitief sluuten. Pogingen um ne doorstart te maken mislukken."
"Op 11 juni 1867 trouwn Grieg met zinne nichte Nina Hagerup, ne dochter van Edvard Hagerup. t Joar doarop wör öar eerste dochter Alexandra geboorn. Dee köm in 1869 oet de tied duur meningitis. In t zommer van 1868 skreef he zin Pianokonsert in A mineur op ne vakaansie in Deanemoarkn. Edmund Neupert voordn t stukke as eerste oet op 3 april 1869 in t Casino Theater in Kopenhaawn. Grieg kon dr zelf nit bie wean umdet he zelf in Oslo mos dirigeern."
"De Tweantse Schouwburg (Langestroate 49; kleine zale oet 1889; grote zale oet 1953), Gebroekt ze seend 2008 nit mear as schouwburg (zeet Nationaal Muziekkwartier)"
"t Precieze gebeed is nog nich heelmoal bekeand, mear dr zeent wal n poar verskilnde uutgaangspeuntn goande. Wal is bekeand det (deeln van) Noord-Holland, Zuud-Hollaand, Utrecht en Flevolaand drbiej komt. Ok t greune härte wörd n deil."
"De erebeie is zelsbevruchtend, waordeur gien kruusbestoeving neudig is. Een goeie bestoeving deur wiend en/of insekten is liekewel noodzaekelik veur et verkriegen van goedvormde, volledig uutgruuide vruchten. Bi'j de deurdraegende rassen komt de hiele zoemer bloemanleg, bluui en vruchtzetting veur. Bi'j pattie rassen kan de bloemanleg in een slim waarme zoemer minder wodden. Bi'j disse riekbluuiende rassen wodden van elke bluuiwieze meerstal de eerste drie tot vuuf vruchten oogst. Daornao wodt de bloemstengel mit de hieran nog onriepe vruchten verwiederd om de vruchtgrootte op peil te holen. Veur een goeie vruchtzetting is een goeie bestoeving slim belangriek. Niet allienig de wiend, mar ok de bi'jen en hommels bin belangriek veur een goeie bestoeving."
"In de twiede helfte van de 19e ieuw bluuiden Veno weer eempies op. De slötgrachte van 't Olde Huys wördden een visseri'jhaven en 't kesteel wördden daelehaeld. Doe in 1859 't eilaand Skoklaand ontruumd wördden, kwammen de mieste Skokkers temidden van de resten van 't kesteel te wonen. Op 't aende van de 19e ieuw hebben ze een ni'je haven ebouwd en ontstund een specifiek vissersskip, de Vollenhovense bol. Deur de anleg van de Ofsluutdiek (1932) kwaamp d'r an de Zuderzeevisseri'je een aende. Veno wördden in 't begun van de Twiede Wereldoorlog belangriek as waarkhaven veur de inpoldering van de Noordoostpolder."
"Op 1 januari 2007 wonden der in de gemeente 33.449 leu (bron: CBS) op ne öppervlakte van 108,17 km². De gemeente Tweanteraand maakt deel oet van t koaderwetgebeed Regio Tweante."
"'Goldtraube 71' (betieds riep). Gemiddelde grote, iets donkere vruchten. Goeie smaak. Is heel niet vatbaor veur takstarfte. Ontstaon uut n krusing van de blauwe beze mit Vaccinium angustifolium."
"Over de lengte van 't eilaand loop een diepe vallei mit op de bojem een weg, dee in tiejen van zwaore regenval in een kolkende revier veraander."
"Coevern is een stad en een gemiente in 't zuud-zuudoosten van Drenthe. De gemiente hef 35.983 inwoners en hef een oppervlakte van 300 km² (waorvan 2,81 km² water)."
Vanuut Klein-Azië ontstoat In Zuud-Europa n biebelspraktiese schoele. Irenaeus van Lyon en zienen leerling Hippolytus van Rome predikten tègen de opkommende gnostiek - de vleiswörden van 't Woord: In Jezus is God maense ewörden.
"Achter 't Holt, Baoreveld (dails), Bonnen, Bonnerveen, Bosje, Broek, De Hilte, Gasselterboerveen, Gasselterboerveensemond, Gasselterneiveensemond Eerste Dwarsdiep, Gasselterneiveensemond Tweeide Dwarsdiep, Geeiterzaandvoort, Kostvlies en Veenhof."
"Later bezetten Karel van Gelre et Nedersticht. Den Utrechtsen biskop Hendrik II zocht anhang bi-j Karel V, den um wol helpen as e zienen waeldleken macht zol ofstoan (et Sticht Utrecht). Uutendelek stemden Hendrik in en tekkenden in 1528 et Traktoat van Skoonhaoven, wat den oaverdracht volbrech. Den Geldersen moarschalk Maarten van Rossum veel doarop Den Haag an en plunderden de stad, wat leidden tot ne verharding van den krieg; Karel V was noe vastbeslotten Karel van Gelre te versloan. Hetzelfde joar won van Toutenburg de Oaveriessel op Gelre."
"Saksen-Aanhoalt (Duuts: Sachsen-Anhalt, Platduuts: Sassen-Anholt) is n Duutse dailstoat in t oosten. De heufdstad is Magdebörg, de grootste stad is Halle. Saksen-Aanhoalt ligt tuzzen Hoavel en Hartz. De grootste rivier is de Elbe, de hoogste baarg is de Brocken in Hartz."
De textieltechnicus Ainsworth begunden pruven te nemen mit nog fienere soorten ketoen zoas drokketoen en cambric. De NHM vreug hum een modelweveri'je en vlasspinneri'je te stichten ecombineerd mit een agentschop. Zien keuze völ op de umgeving van 't kruuspunt van de straotweg van Zwolle naor Almelo mit de revier de Regge. In een directievergaderige wördden veur dizze plek een name uuteprakkezeerd: Nijverdal. De bedrievigheid zol uutgruuien töt de tègenwoordige plaatse mit dizze name. De eerste stien veur 't febriek wördden elegd op 14 meie 1836.
"Rheine, Bad Iburg, Bad Driburg, Bad Salzuflen en Bad Rothenfelde (nl:Bad Rothenfelde), bi'jveurbeeld, bint vanuut Oost Nederlaand makkelik te berieken. De lest enuumde 2 plasen bint heel antrekkelik. Een plein mit rondumme gradeerwarken en een mooi kuurpark."
"De proveensie Zuud-Hollaand har al an-egevn veur ne fusie van veer proveensies te wean. Ok Noord-Hollaand is veur, mear is dr ok bang veur det t dan n soart van achtntweentigst laand van Europa wörd, met mear as de helfte van t Neerlaandse BNP (Bruto Nationoale Predukt) in de haandn. Doarmet kan t dus ne monopolieposisie hebn."
"De gemeeinte besteeit oet tweei verschillende deeilen, met elk een verschillende aachtergrond. 't Westelijke gedeeilte, met de Hondsrug derbij, beheurt tot eein van de aoldste bewoonde gedeeilten van Nederlaand. Binnen de gemeeinte liggen in totaol twaolf hunebedden. Daornaost zie'j in de umgeving van Anlo veul grafheuvels. Dit westelijke deeil wordt kenmaarkt deur een esdörpenlaandschop. Naost Anlo waren ok Raol en Balloo in de middeleeuwen vergaoderplaotsen veur de Etstooul, doou 't hoogste bestuurlijke en juridische college van Drenthe."
"De Eilige Communie is 't sakrement um de dood van Christus te erdenken. Ierbi'j diel ie in 't vleis en 't bloed van den Eer, umdä-w 't eeuwige lèven ebt en op de Leste Dag wonnen op-ewekt. Dit sakrement wordt zoväke as meugelijk evierd. Allinnig ien ongedesemd brood en droevensap mag gebruukt wonnen. (1 Korintiërs 10:17, 11:26; Jannes 6:53)."
"In t kafee wörd jeneawer aait oet n borrelgleasken edreunkn. Det is n kleain gleasken woer't 4cl ingeet. De meestgebroekte glasvörme zeent t kelkjen, n tölpvörmig glas met n stelken en n veutjen, en t shot glas, n kleain whiskeygleasken. t Is normaal um zovölle in te geetn det dr nen kop boawn t gleasken oetkeump. Umdet zon vol glas nit zoonder sopn te verplaatsn is, wörd eerst t gleasken kort vuur n klaant ezat, en dan pas de jeneawer in eskeunkn, an de toafel. n Klaant neamp dan t eerste slukn zoonder t gleasken an te raakn."
"De tjiftjaf (Latien: Phylloscopus collybita, zang ?/i) is n kleine, dunne zangvoegel uut de familie Phylloscopidae en n veulveurkoemende breudvoegel in Nederland. De voegel het zien naam te danken an zien zang (onomatopee), wat klinkt as tjif-tjaf. De fitis en de tjiftjaf bin tweelingsoorten en beie insekteneters mit n dunne fiene sneb. Ze bin arg bewegelik en laoten wat oenrustig gedrag zien. t Uterlik van de tjiftjaf liekt arg op de fitis, mar meestentieds hen tjiftjafs donkere poten, terwiel fitissen over t algemeen lichte poten hen. An der zang ku'j de fitis en de tjiftjaf makkelik van mekaar oenderscheien."
"Op Alexandrië ontstoat 'n kristlik-wiesgerige theologie en de allegoriesen leeswieze van n Biebel. De zuden van Alexandrië, in Wadi Natroen, settelen zich n eersten heremieten."
"Ne stadspoorte is nen deurgang in de (umwalling) van ne stad, woar vrögger den toogang wierd ereageld. Ne stadspoorte mit zien poortgebouw was doarbi-j underdeel van ne stadsmure of stadswal en was veural n verdaedegingswark. Eurspronkelek zol ne stadspoorte ok 's nachts mangsmoal eslotten ewest wean, um ungewenste bezookers buutn de stad te holden."
"Eindhoown lig an verskeaidene snelweagn, zo as de A2, A50, A58, A67 en A270. Wieter hef Eindhoown n oetgebreaid busnnet, wat vuur inwonners van Eindhoown van oonder de 12 en vanof 65 joar vriej te gebroekn is."
D'r binnen veule historische gebouwen. De Grote of Sunt Niklaoskarke is een laetgotische hallenkarke uut omdebi'j 1500. De Kleine of Lieve Vrouwekarke stamt uut 1434; de toren uut 1461. Havezate Oldruitenborgh was vrogger een jachtslot van kesteel Toutenberg. 't Töt 2001 gebruukte stadhuus is van 1621. Ok de vroggere Latiense Skoele uut 1627 gebruken ze niet meer. Partie woonhuzen hebben gevels uut de 17e en 18e ieuw.
"De zunne zindt elektromagnetiese stroalen oet dij wie woarnemen as waarmte en lucht. Ook UV, Infra-Rood en andere Gamma-stroalen wordt van de zunne noar de eerde stuurt, moar dat wordt grotendails tegenholden deur de atmosfeer en t magnetisch veld."
"Volges ouwe fabels zou de heurem een mins of een peerd kunnen doden. Dit is onzin, umdat 't gif van de heurem oengeveer geliek is an dat van de gewone wesp. Een steek van de heurem is alleen dodelijk as een persoon der allergisch veur is, of as een persoon tussen de 500 tot 1.000 keer esteuken wort."
"Biebel is de noam van de n verzie van de Biebel, t hailege bouk van t Christelke geleuf, in t Grunnegers. Eerste drok is in 2008 verschenen èn loater binnen der nog n twijde en daarde drok moakt. Ook al wordt e in de volksmond voak de ""Grunneger Biebel"" nuimd, de officiële titel, woarmit e in de registers inschreven is, is gewoon ""Biebel"", wat ook op de omslag staait."
"De T-Ford wer ook in aander landen opbaauwd. Ford haar bedocht om zgn. knock down kits in kratten te verschepen en lokoal op te baauwen in t laand van bestemmen, om zo hoge importhevvens te omzaailen. Zo wer de T vanòf 1911 tougliekertied baauwd in Kanadoa en Groot-Brittannie. Loater luip de woagen ook van de baand in Argentinie, Belgie, Broazilie, Denemarken, Duutsland, Frankriek, Japan, Mexico, Noorwegen en Spanje, noast verschaaiden ploatsen in Amerikoa. Ook in Nederland binnen n aantal moakt, deur karrosseriebaauwer Veth."
"t Heuwd van n kapel is meestal nen trompettist, doarna nen saxofonist, en dan nen trombonist. Hoaste nooit slagwoarkers, umdet dee vake gin toonheugtes leazn köant, woerduur ze t zwoar hebt met dirigeern en nommers skriewn."
"Kaïn (Hebreews veur speer) en Abel (manks Habel, van 'n Hebreews veur aosem of eandigheid) bint in de Tenach, de Biebel en de Koran de twee oaldsn zeuns van Adam en Eva. In de Koran wöd eer nie met n name an-eschreevn, maor binn de islam wöd de naamn Habiel en Kabiel gebruukt."
"In mei 2007 wör dr kuierd det de oolde peuntbrugge vort mos, umdet t deenk zo oold en slecht oonderheuldn was det dr gin verkeer mear oawerhen kon. Dr zol nen dam vuur in de plaatse komn. De inwonners protesteerdn, umdet t historiese wearde hef en umdet de brugge wat toerisme antrekt."
Sins 1557 wor op n twiede dinsdag in juli de Bissing eholden. Oarspronkelijk war dit n grote joarmarkt die op moandag al begon en tot woensdag duurden. Tegenwoardig is d'r in juli en augustus n hoop vertier onner n noemer van de Bissing.
"`Jonker Sweder Schele: ooggetuige van twee oorloge’ (saamn met mr. A de Bakker en J. Grootenboer) in; 1568-1648, Westmünsterland Quellen und Studien, Band 10, Landeskundliches Institut Westmünsterland, Vreedn (2002)."
"Aandere monovalente ionen, bieveurbeeld ammonium, NH4+, en divalente ionen van de eerdalkalimetalegroep van periodieke tebel, bv. de ionen calcium en Ca2+ zörgen vake veur een bittere smaak in plaatse van een zalte smaak, ok al kunnen ze drek deur de ionkanalen van de tonge gaon, die eenzelfde actiepotentiaal teweegbrengen."
"In Aziatiese laanden he'j van oorsprong aandere gemaksgerechten. Zo bin der in Japan veule kraampjes waor ze sushi verkopen. Oek noedels, rieste en vleisgerechten uut onder aandere de Chinese keuken gelden in Azië as gemakseten."
"""De deup deur wäter is 't sakrement veur de vergeving van zundes veur de wedergeboorte. De deup mut in netuurlijk wäter plääsvienen, zoas een revier, de zee of een bron. De deuper, die zelf a; edeupt is mit wäter en mit de Eilige Geest, voert de deup uut in de naam van den Eer Jezus Christus. De deupeling mut volledig in 't wäter onder-edompeld wonnen, mit 't eufd ebeugen en 't gezichte naor beneden (Jannes 3:5; Matteüs 3:16; Aandelings 2:38, 10:48)."
"Praissen (ook wel Praisen of Proezen; Duuts: Preußen; Oald Praissisch: Prūsa; Pools: Prusy; Litaauws: Prūsija; Latain: Prussia, Borussia of Prutenia) was n laand ien Midden en West Uropa dat mit noam ien aachttiende en negentiende aive n grode rol speulde ien Uropese schiednis. t Het bestoan tot 1945."
"Soedan (Arabies: السودان, as-Sūdān), offisjeel de Soedanese Reppubliek (Arabies: جمهورية السودان, Jumhūrīyat as-Sūdān), is een laand in et dal van de Niel in Noord-Afrika. Op et noorden ligt Egypte, op et oosten lignt de Rode Zee, Eritrea en Ethiopië, op et zuden ligt Zuud-Soedan, op et zuudwesten de Sentraal-Afrikaanse Reppubliek, Tsjaad in et westen en Libië in et noordwesten. Et is et doarde grötste laand van Afrika. De Niel split et laand in ne oostelike en westelike helfte. et heuwdgeleuf is de Islam."
De doornestruke draag zwarte peulen dee ene tot tweje centimeter lange wonnen. Ze bin behaord. As ze riep bin bars de peule los zodat de zaojen vriekoemen. Disse zaojen bin giftig.
"Deurdat de overgong tuzzen t Westerkertiers en t Woldfries hiel stug velopt, wordt der vanuut goan dat t toalgebied van t Pompsters vrogger veul groter west was. t Is noameliek t enige overgongsdialekt tuzzen t Fries en t Grunnegs."
De Gondelvoart in Breevoort is n joarleks weerummekommende Gondelvoart dee vanof 1928 op de olde stadsgrachte van Breevoort wöd eholden in den Geldersen Achterhook. Et besteet uut nen tocht van deelnemmende voartuugen dee gin gondels bunt moar vlotten met verlechte kunstveurwarpen.
"Koster zien wark is, mit uutzondering van de intussen ebundelde gedichten, miest nog verspreid verskenen. In 1995 publiceerden e bi'j uutgeveri'je Het Drentse Boek Zölfportret mit sparzegelties. Hi'j maakten de eerste Drèentse stripvertaling, 't Suske en Wiske-album Het hondeparadies (Grunning, 1998) en skreef de Nederlaanstalige monografie Tegen de stroom in. Het kunstenaarschap van Rudi Seidel (Zuudwolde, 1998). De bundel Hotel an 't spoor, mit zien gedichten van de leste dartig jaor, kwaamp in 2010 bi'j Het Drentse Boek uut. Mit dizze bundel wun Koster in 2011 de Dagblad van het Noorden Streektaalpries, in de kattegerie proza en poëzie."
"In dezember 2000 vreug Niger wietergoande skooldverlichting an bie et programma van et Internasjonaal Monetair Fonds vuur Oarme Laanden met Zwoare Skoolden (OLZS). Et laand kreeg ook ne oawereenkomst met et Fonds vuur Oarmoodbestrieding en Gröaibevördering (OBGB). Duur de OLZS heuld Niger geeld oawer vuur basisgezoondheidszorg, basisskolen, HIV/AIDS-bestrieding, weagenbouw in et boetengebeed en aandere programma's vuur oarmoodvermeendering."
"Museum Kurhaus Kleef; in et veurmoalige kuurhotel is vandage n museum veur ni-jerwetse en kunst van vandage. De ni-jerwetse kunst besteet uut de verzameling Ewald Mataré, ziene dochter Sonja hef de noaloatenschap van heur va an den museumkreng van den stad Kleef egovven."
In Azië wör kannabis broekt as weendskaarm. De wörtel van kannabis gröait zo rechtopstoand det et de groond good vaste heuld tegen verzakking. Ook in Nederlaand en België wörd et wal es broekt as weendskaarm en 'rikken'.
De Hollandsche expansie in de zestiende en zeventiende eeuw en haar weerspiegeling in de hedendaagsche Nederlandsche dialecten: Proeve eener historisch-dialectgeographische synthese (1927)
"Edda Schnittgard (Heide (Sleeswiek-Holstain), 3 november 1971) is een Duutse zangeres, grappenmaakster en schriefster. Ze wuur bekend deur heur optredens in het grappenduo Queen Bee. Met zien beiden hadden ze in 2004 een rolle in de film Schöne Frauen, waorvan Schnittgard het draaiboek schreef."
"Wetering is een kenaal- of vaardörp. De naeme komp van een old ofwaeteringskenaal in et vroggere Scheerwolde dat rond 1564 de Scherwoldiger Weteringe nuumd wodden. Midden 16e eeuw is de Arembergergrachte graven, een veilige binnenvaortroute as alternatief veur de vaort over de Zuderzee. Vanof et Gieterense Meer wodden de vaarweg in noordelike richting deuretrokken deur de Riete (Moggebiet) naor de Wetering."
In 1766 had Brobargen 17 woeningen. Kort nao de Tweede Wereldoorloog is et inwonertal deur verdrevene uut et Duutse oosten tot zo'n 330 meensken stegen. In de jaoren daornao is et inwonertal weer naor beneden gaon.
"Ainsworth warkten een steugien bi'j 't staolbedrief Cockerill in 't Belgische Seraing; ok warkten e in 't westen van Nederlaand. Vanof 1831 voerden e in oost-Nederlaand en Westfaolen opdrachten uut. Een toevallige ontmoeting in Hengelo mit Willem de Clerq, secretaris van de Nederlandsche Handel-Maatschappij (NHM), leidden töt de oprichting van een weefschoele in Goor in 1833, waoroaver Ainsworth de leiding kreeg (töt 1836). An Twèentse wevers wördden in rap tempo eleerd te warken op Calicot-getouwen mit een verbèterde snelspoel. Al vlogge wördden d'r ok weefschoelen lösedaone in Deepn, Eanter en Holten."
"Sunt 1866 is de Duutse Bond veraind ien t Duutse Kaizerriek, ook wel t Twijde Riek nuimd. Bismarck wör de eerste bondskansler van Duutslaand en de keunen van Proezen wör de kaizer. Oosterriek wör boeten spèl zet en richtte zok vanôf nou meer op t oosten en zuden, den t grote keunenkriek Hongoarn heurde al n haile tied bie de Habsburgers, môr tot dan tou wazzen de Duutse landen veul belaangrieker. t Nije Proezen en t opkommen van de industrie zörgde veur n blui van de Duutse gebieden."
"31 meert - Ferdinand en Isabella tekkenen et Verdrievingsedikt, woarin de jödden veur de keuze tussen bekering en verdrieving wödden esteld."
"Bi-j et afboakenen van et laand rundumme ne neaderzetting ploogden den hoogweerdigheidsbekleder, mangsmoal nen preester, mit nen bronzen ploog ne vore in den groand. Op dee plaetse woar zee de poorten zollen bouwen wierd den ploog op-etild of edroagen. Poorte zol dus ofgeleid wean van et Latiense weurd portare of draegen."
"Een scho is de meest gebrukelijke vorm van vootbedekking. Schonen bescharmen de voten tegen vuul, een de harde ondergrond, kouwe, enz. Schonen kunnen 't lopen makkelijker maken, mar soms hef 't oek 't tegenover-estelde effek (bieveurbeeld schonen mit hakken). De vorm van de scho hang meestentieds of van de moede rond de tied dat 't emaak is, zo zien schonen van vrogger der heel aanders uut (zoas de klompen)."
Huus Koekkoek: museum met doarin et wark van den Nederlandsen skilder Barend Cornelis Koekkoek en van aandere leedn van de familie Koekkoek.
Zoad. Hennepzoad is te etten. Et is gezoond vuur leu en deers. Onbewaarkt wörd et as veugelzoad broekt met de name kempzoad. Kempzoad waarket op zangveugel etzelfde as hawer op pearde. Viskers broekt et zoad as voor. Oet et zoad kan hennepöllie parst worden.
"De baauw van de T gebeurde aan de lopende baand. Doardeur kon de productie opdaild worden in 84 òfzunderleke toaken. De kennis en voardegheden van elke aarbaider wer bepaarkt tot ain van dizze toaken. Deur meer mesienes in te zetten, konden veul toaken ook minder ingewikkeld moakt worden. Zo kon n ongeschoulde aarbaider goud betoald worden, omreden dat dij t waark doun kon woar eerder meer en hoger oplaaid waarkvolk veur neudeg was. Wel was n ekstroa inspannen neudeg wat de kwaliteitsbewoaken aangaait. Der werren serienummers en ìndkontroles invoerd woarbie oetendelk n OK-stempel veur elke auto òfgeven wer."
"Ok hebt zi'j een eigen crew in 't leaven eroepen. Zi'j mosten ja ebracht en ehaald worden van en noar de verschillende optredens, en er most ok met kasten, instrumenten en boxen esleupt worden. De voltallige crew besteet uut:"
"Doarveur beston den angst dat de gemeente Hoarlem bi-j heure uutbreidingsplannen zat te gönnen op Bloomendaal, umdat op et grondgebeed van de gemeente Hoarlem bi-jnoa gene ruumte is veur ni-jbouw van huze. Bloomendaal ging doar teggenin deur ni-js bekand te maakn, dat het meugelek zol wean om samen te goan met de gemeente Heemstede tot een ni-je gemeente ""Bloomenstede"". Moar zowiet is et nooit ekommen."
"De prachtige kleuren vervullen belangrieke functies veur de glaozemaker. Ze helpen bie 't herkennen van een epast mannetjen of vrouwtjen. Ze zörgen der oek veur dat de vorm van 't lief een bietjen verbörgen wort, waodeur ze makkelijker veur roofdieren verbaargen kunnen. Bie 't regelen van de temperetuur van 't lief wort deur een paor soorten de meugelijkheid tot kleurverandering gebruukt. Bie kouwere umstandighejen vient een verkleuring plaots van blauw naor bruun, waodeur de glaozemaker opwarmt."
"Et noorden van Niger besteet oet grote (half)-weustes. De meest ezene zoogdeers zeent Addax- en Sabelantilopes, gazelles. In de boargen vend iej Barbary-sköape. De natuurparken Aïr en Ténéré zeent twee van de grötsten van de wearld. Disse zeent estichtet um disse biezeundere deers te beskoarmen. Et zuden van Niger is heuwdzakelik bedekt met Savannes. Op de greanze met Burkina Faso en Benin veend iej et W-natuurpark. Et is deel van et WAP-Complex, nen ketten van de natuurparken W Arli en Pendjari. Hier gef et de zeeldzame West-Afrikaanse Leeuwe en ene van de leste groepen van den Noordwest-Afrikaansen Cheetah."
"De vacht van n vos is over t algemeen roodbruun van kleur, mar kan oek beige tot helderrood wezen, of zilverkleurig tot zwart (veural in de bargen). Oek he'j der somtieds albinovossen tussen zitten. De oren bin an de achterkant zwart, net as de sokken (de oenderbenen). Sommige dieren hen n witte startpunt; n groot gedeelte van de vossen het in ieder geval wat wit haor roend t puntjen van de start. De bovenlip is wit, net as de bef. Op de wangen zit bie veul vossen n zwarte of brune traondruppel. Sommige dieren hen n staolgrieze keel en buuk, mit n witte ster op de borst. In de paortied het t wiefjen, de moervos, n raoze glans over de vacht an de oenderkant."
"De sage hef een internationaol bekend motief, det van de roversalarmbelle. Ellert en Brammert staot mangs ok bekend as vader en zeun. Heur huus zol een ondergronds hol op 't Ellertsveld ewest hebben. Partie vertelt d'rbi'j det Ellert en Brammert hunebedbouwers waren. Op 't Ellertsveld lig ok de (grotendiels of-egraven) Brammershoop. De Encyclopedie Drenthe Online schrif det 't Ellertsveld en de Brammershoop vernuumd bint naor de rovers; volgens de onderzuker van volksverhalen Ruben Koman bint de namen van de rovers waorschienlijk uuteprakkezeerd naor anleiding van de niet meer begrepen eerdriekskundige namen Ellertsveld en Brammershoop."
Hee is leraar Neerlaands en is al joaren gangs in de Tweantse taalbeweaging. Hee skrif alle wekke nöalstuks vuur t Tweantse blad De Roskam. Vuur dee zelfde kraante maakt he ook Hollaandstalige interviews van biejzeundere en gewone leu in Tweante.
"Hij wordt vake of-ebeeld as een baviaanfiguur. Zien heilige dier is de Ibis, en zien attributen de schrieftaofel en griffel. De betekenisse van de vogel Ibis is dudelijk: rond de aoverstroming van de Niel keren disse vogels terugge naor Egypte en zo bint ze een betrouwbaore kelender. Ok wönnen der schriefpennen emaakt van heur."
"De Sabbat, de zeuvende dag van de weke (zaoterdag), is een Eilige Dag, e-eiligd deur God. De dag wördt onder Gods genaode evierd ter erdenking van de skepping en Zien redding in de oop op de eeuwige rust in 't iernaomaols."
"De hypothalamus is n klein geheel van strukturen onder (hypo) de thalamus. De hypothalamus vormp samen mit de thalamus, de epithalamus en de subthalamus de tussenharsens (diënsefalon)."
"Der zeent ook processiemärse vuur Roomsk gebroek, en doodnmärse: de Marche Funèbre. Ook hier wörd n mars in ezat um stoatigheaid an t gebuurn te geewn."
"limbies en olfaktories systeem; onder aandere de amygdala, de hippokampus en de reukschors (cortex olfactorius) staon in verbaand mit de hypothalamus. Ze helpen waorschienlik bie t regelen van bieveurbeeld eten en voortplaanten;"
"Leaderdoarp's verleden geet wierumme noar de Romeinse tied. Der zeent oawerbliewsels opgreawen van een Romeins Castellum. Vanof den 8sten eeuw lik et gebeed vuur vaste bewoond te worden. Leaderdoarp har vroger völ mear groond as rechtevoort, mer mos verdan mear an Leaden ofstoan, umdet dee stad verdan gröaien deed."
"De gemeente ontsteund in 1970 oet een samengoan van de gemeentes Krabbendiek, Kruningen, Rilland-Bath, Wearde en Yerseke. Et is eneumd noar de Middeleeuwse, verzeunkene stad Reimerswaal, dee op et noorden lea van de hudige gemeente. Et lea op et Verdreunken Laand van Zuud-Bewelaand, woer as töt den oawerstreuming van 1530 18 döarpe leaden."
"En Harm leut Grietien iniens verskrikt lös, en net as een hond, die een skup ekregen hef, mit de starte tussen de bienen der tussenuut giet, zo kneep Harm 't deurtien naost de pompe uut, en Grietien was gauw weer an 't boenen, en Harm heurden hum nog naoroepen: 'Pas op mar, det de vrouwe zuks niet zet!'"
In 2007 köm zien eerste book Harakierie oet; nen verhalenbeundel in t Tweants en in t Neerlaands. In 2007 wun he de anmodigingspries van TwentseWelle.
"De muziek wat ze spölt beent van ooldsher bekeande Kernavalsnommers, mer umdet dr de leste joarn weainig karnavalsnommers mear emaakt wordt, of bekeand wordt, goat völle kapeln oawer op bewoarkings van wearldhits. n Noadruk lig bie de meeste kapeln mear op de gezelligheaid as op de muziek. De muziekkeuze kan van alns wal wean. Van Duutse Schlagers tot polkaas, tot top 40-meziek."
"Avicii is op 8 september 1989 geboren in Stockholm, Zweden. Zien geboortenaam is Tim Bergling, mer hij treedt op onder de namen Avicii, Tim Berg en Tom Hangs. De naam Avicii is ebaseerd op Avici, wat t leegste nivo is binnen de boeddhistiese hel. Onder de naam Avicii steet e op heden t meest bekend."
"""'t Ontvangen van de Eilige Geest, waorvan bliek egeven wordt deur in tongen te spreken, is de waorbörge van onze beärving van 't Keuninkriek van d' emel"". (Rom 8:16, Eph. 1:13, 14)."
"Vasse erebeien bin slim gezond vanwegen heur hoge vitamine C-gehalte (60 mg per 100 gr.). Bi'j poppen en slim jonge kiender kan et eten van vasse erebeien een allergische reaktie veroorzaeken. Dus beginnen mit kleine stokkies erebeie, zodat et lichem d'r-an wennen kan. Erebeien wodden vaeke bruukt veur et maeken van sjem. Meerstal wodt hier diepvriespulpe uut onder aandere Polen veur bruukt. Daornaost wodt de erebeie deur zien starke geur as smaekverstarker bruukt in onder aandere yoghurt."
"Kotten is ne buurtschop in de gemeente Wenterswiek, in den Achterhook, in de Nederlandse previnsie Gelderlaand. Kotten hef ne oppervlaakte van ruum 13 km² en doar bunt rundumme 800 inwonners. Et wöd deur heur greutte mangsmoal darp eneumd, moar de plaatse völt formeel under et darp Wenterswiek. Moar et postadres wöd eschraeven as Winterswijk-Kotten."
"Noord-Amerika is t wearlddeel op t noordn van t wearlddeel Zuud-Amerika. t Ligt tusken n Atlantiesen, n Grootn Oseaan en de Noordelike Ieszee in. t Beslöt n laandoppervlakte 24.346.000 km²."
"snoaren köant van verskeaidene groondstoffen emaakt wean. Vuur ellektriese basgitaren met magnetiese ellemeanten mutten ze van magnetiseerboar metaal wean. Vuural roestvrie stoal en nikkel wordt völle gebroekt. Vuur akoestiese basgitoaren köant ook nylon snoaren gebroekt worden. As de snoaren niej (en good) beent hebt ze nen rieken en geliekmoatigen klaank. Umdet de dikte en t gewicht van elk deel van de snoare dan nog geliek is, hef de snoare völle boawentonen en kleenkt dus zuuwer. Met det de snoaren oolder wordt, goat ze ook dofferder kleenken. Dit keump van de ene kaante duurdet de frets kepen in de snoare maakt en dus de trillingen van de hele snoare verstoort, en van de aandere kaante duur smear van stof en van de vingers. t Eerste doo'j niks an, t tweede is te verhelpen duur de snoaren regelmoatig skone te maken. Vearder beent der snoaren te kriegen met ne spesjale loage, woerduur't de snoare länger metgeet. Ne aandere manere is de snoaren oetkokken in ne panne met allesreiniger, loaten weken in braandspiritus. Hierduur wordt de snoaren wier skone en kleenkt wier zowat as niej."
"Op verzuuk van völle lezers schreef Jonker een vervolg: Harm, de boer van 't Hoogelaand, det net as de darde drok van Harm Boer'nlèv'n an de Riest in 1939 uutkwaamp bi'j Boom in Möppelt. Dit tweide diel lik veural ebaseerd op vertelsels van Willem de Vries, heufdonderwiezer an dezölfde schoele op Linde daoras Waander Rune onderwiezer ewest had. In dit diel kömp de moord veur die in 't echt in 1881 epleegd is deur Remmelt van der Hulst op Mina Koes in 't Schotterveld bi'j Zuudwolde. Kört nao 't schrieven van 't tweide boek kreeg Jonker een bloeduutstörting achter zien ogen en wördden 't aal slimmer mit zien gezichtsvermogen. Hi'j störf in zien woonplaats De Vaort."
"De hypothalamus zit onder de thalamus, krek boven de harsenstamme. Alle harsens van gewarvelde beesten hebben n hypothalamus. Bie meensen, is t ongeveer net zo groot as n amandel."
"Jeneawer of kloarn is nen stoarkn draank den't emaakt wörd in België, Neerlaand en bepoalde deeln van t noordn van Fraankriek (oonder n naamn genièvre), in Engelaand as ""gin"" en t noordwestn van Duutslaand (""(Ostfriesischer) Korngenever"" of simpel ""Korn"")."
"Oet disse families kwamen de heren van Verwolde, dee bestuurlike macht hadden ovver de geliek eneumde heerlikheid tot an de afschaffing dervan in 1795."
"Zuud-Carolina, waor n bulte slavernieje was, stung in de Amerikaanse Burgeroorlog an de zied van de Konfederasie. Bie Fort Sumter vunnen in april 1861 de eerste gevechten plaotse van disse oorlog."
Hennephoolt kan samen met kalk broekt wörden vuur wonningbouw. Et hoolt wörd dan mengd met kalk en aandere beendmiddelen. In Fraankriek en Groot-Brittanië zeent al meardere doezende huze op disse wieze bouwd. Duur de hennepdelen hef et ne gode wöarmtemassa en wöarmte-ofvoor. Meestal wörd der op disse wieze bouwd um ne lastdreagend hooltskelet. Doarnöast wordt hennepvezels broekt in isolasiematten vuur in de spouwmuren.
"Tiedens den Tweeden Wealdkriege wierd deur börgemeister C.M.A. Koot en den stedebouwkundegen prof. H. Wieger Bruin ne schetse veur n structuurplan veur den naoorlogsen greuj opgesteld, dat in de joaren '50 en '60 in grote lienen ok oet-evoerd is. Vanof 1948 wierd ten Noorden van den N201 de wiek Thamerdal ebouwd, vanof circa 1960 de wiek Ziedelweerd, vanof 1972 de wiek Legmeer. Vanof 1985 wierd ok ten zuden van den N201 ebouwd, in de wieken Meerwiek-West en Meerwiek-Oost. In 1991 wierd een ni-j winkelcentrum ebouwd an et Amstelplein, woarbi-j een groot deel van de eurspronkeleke bebouwing verloren ging. Doarvan is nog moar een tröpken huze an de Schans ovver."
"De villao hed een prachtige ingangspartie, met daorboven een beeldhouwwark. Ok de schoorsteenmaantels in 't huus bint veurzien van beeldhouwwarken."
"Thoth was de Egyptische god van de maone, magie, kelender, schriefkunst en wiesheid. Hij had immers de schriefkunst uut-evunnen en hef die kennis dan over-egeven an de mensheid. Ok treedt hij op in de onderwereld bie 't wegen van 't harte: hij noteert 't oordeel van Maät en brengt de persoon die uut de tied ekommen is bie Osiris."
"Beemte-Broekland ligt gemiddeld zeuven meter boven NAP. Der bint veule ofvoersloten en kanalen, wat t töt n waterriek gebied maakt. Verder is t boeren gebied en is he'j der veule veeteelt en akkerbouw. Ok he'j in Beemte-Broekland, in t Wolvenbos, n vogelbruudgebied."
"In wat kafees is t gebroekelik det as t leste betn oet de fläske nit genog is um t gleasken te vuln, det dan n klaant t börtjen vuur niks mag hebn. Det neumt ze nen twiefelder of kasteleainsborrel."
"Zuud-Carolina (spreek uut: zuud kärre-LAI-na of zuud ka-ro-li-na, Engels: South Carolina) is in staot in de Verenigde Staoten van Amerika. De heufdstad is Columbia."
"n Haann is ongevear 50 cm laank, is zowat helemoal zwart met her en der wit op de vleugels en nen kromn start wat op ne liere lik. De henne is griesbroen met stippelige baandn oawer t lief, en ongevear 42 cm laank."
"In de verzaomelingenleer is de Russellparadox naor 'm enuumd. Disse paradox giet over de verzaomeling van alle verzaomelingen die zichzelf nie bevat, met de vraog of disse verzaomeling zichzelf now wel of nie bevat. Iene bekend veurbeeld is de zelfreferente barbier: scheert 'n barbier die allene mèènsen scheert die zichzelf nie scheert, zichzelf, of nie? Naor anleiding van disse paradox bint onder aander typenlogica's ontwikkeld, en is d'r veule onderzuuk edaon umme te proberen disse tegenspraak op te lössen, töt Kurt Gödel uuteindelijk antonen dat dat principieel nie mogelijk is."
"Malta is vrie kaol en rotsachtig mit relatief minnig netuurlijke begreuiing. Van 't zuudwessen naor 't noordosen loop 't eilaand schune of, 't is as 't waore ekaanteld. Kenmarkend bin oek de tientallen baaien en inhammen. De stranden bin klein en dikkels rotsachtig; allinnig in 't noordwessen bin der een paor zaandstranden."
"Lissabon (in t Portugees: Lisboa, Tweantse oetsproake /'lɪsəbɔ̃/, Portugese oetsproake /liʒˈβoɐ/) is de heuwdstad van Portugal. t Is ook de grötste stad van det laand, met binn de offisjele greanzn 547.631 inwonners op ne oppervlakte van 84,8 km². t Versteadelikte gebeed um Lissabon strekt zik wied boetn de offisjele greanzn oet. Doar wont nog es 3 miljoen leu op ne oppervlakte van 958 km², woermet Lissabon t neegnde-grötste versteadelikte gebeed van Europa is. Ongevear 2.831.000 leu wont dr in de Metropool Lissabon (wat ongevear 27% van t hele inwonnertal van Portugal is). Lissabon is de meest westerlik lignde grote stad van Europa, de meest westerlike heuwdstad en de ennigste an de Atlantiese kuste en de Tagusrivier."
"Den gemeentename verwis noar de historiese kogge uut de middeleeuwen. Zonne kogge of cogge bestond mangsmoal uut 4 of 5 darpen of bannen en was n rechtsgebeed. Umdat de gemeente Noorder-Koggenland vanof 2007 is samen-egoan mit andere gemeenten woarbi-j Noorder-Koggenland as name vort is egoane, beslot de fusiegemeente van Obdam en Wester-Koggenland doarumme veur den ni-jen name Koggenlaand."
"n Liffey (Iers: An Life) is nen rivier in Ierlaand den duur n kern van Dublin löp en den stad in n Noorderlik en n zuuderlik gedeelte opsplitst. Hee wörd bie evuld duur de riviern de Dodder, Poddle en Camac."
"Ensyklopedieën kunnen algemien van aord wezen en artikels bevatten over verskillende onderwarpen, of ze kunnen spesiaoliseerd wezen (bi'jgelieks n mediese ensyklopedie of n taelkundige ensyklopedie)."
Evert Baptist komt oet t Westerwôldse Vraiskelo en is traauwd mit Greta. Zien noabers haiten Kloas en Gemkje. Hai is nait hailmoal wies en schoamt zok naarngs veur. Hai belt voak noar bedrieven of mìnzen woar of er n advertinsie van in kraant zain het en komt mit vrumde vroagen en veurstèllen.
"Dr is in Lissabon n Middellaandse Zeeklimaat. t Hef woarme weenters, met gemiddelde temperatuurn van 15 °C daagns en 8 °C 's nachtes, van desember töt an februwoari. t Zommer doert gemiddeld van mei töt oktober, mer ook in november, meart en april kan t dr al boawn de 20 °C wean."
"Marie Curie is estörven bie Sallanches in Frankriek in 1934 an leukemie, dät zo goed äs zeker ontstaon is deurdät ze deur der wärk an een hoge straolingsdosis bloot-esteld is."
"t Schaarpezeels is n overgangsdialekt van t Utrechts-Alblasserweerds naor t Nedersaksies en wort esproken in t Gelderse daarp Schaarpezeel. t Dialekt wort meestal erekend tot de Utrechts-Alblasserweerdse dialektgroep, en beheurt dus niet tot t Nedersaksies. t Schaarpezeels geniet net as de meeste dialekten van t Utrechts gien hoge staotus binnen de gemeenschap, t wort vaok ezien as onbeschaofd, daorum praoten de meeste minsen tegenswoordig Nederlaands."
"Omreden der in Grunnen verschaaidene varianten bestoan van t Grunnegers, is ter veur t schrieven van Biebel n mengvörm bedocht van benoamen Hogelaandsters èn Veenkelonioals. Zo is der kozen veur oet in stee van uut, mor in in stee van ien. t Veenkelonioalse mènzen (HGL: mènsken), èn (HGL: en) en bruken (HGL: broeken) komt veur, in tieds t Hogelaandster mènsk veur enkelvold veurkomt en woorden as ènd (VEK: ìnd), hil en vil (VEK: huil en vuil) en wer (VEK: wuir). Doarnoast let man lidwoorden vot, zo as dat benoamen veurkomt in t Hogelaandsters en in mindere moate t Oldambtsters."
De Atlantische Ozeoan of de Grode Gappert is noa de Grode Ozeoan de grootste ozeoan en bedekt sikkom ain viefde dail van de eerde. De noam is ôfkomsteg van t mythische kontinìnt Atlantis.
"Wie of de Quedam narracio eschreven hef is niet bekend, mar uut de inhold kuj opmaken det 't d'r iene was van de bisschop van Utrecht, de fermele heerser oaver de veurnuumde gebieden. Hi'j is niks wies mit de Grunningers en Drenten die in opstaand kwamen tègen 't bisschoppelijk gezag."
"In de bronstied wodde de erebeie al deur meensken bruukt, mar pas vanof de 14e ieuw wodden erebeieplaanten vanuut et wild in tunen anplaant. In die tied wodden ze veural bruukt as sierplaante en as medesien. De vrucht was klein en de plaanten weren niet slim produktief. De erebeie zoas wi'j hum kennen is omdebi'j 200 jaor oold. In de 17e en 18e ieuw bin uut de beiden Amerikes de oktoploïdesoorten Fragaria virginia (Noord-Amerike) en Fragaria chiloensis (Zuud-Amerike) invoerd. In 1766 wodde de erebeie veur et eerst uutvoerig beschreven deur Antoine Nicolas Duchesne en gaf hi'j an zien beschreven soorte de Latiense naeme Fragaria ananassa. Disse soorte had liekewel ok veul kenmarken van de invoerde soorten. De in Europa inheems veurkommende soorten bin of diploïd (2n=14) of hexaploïd (2n=42), wielst de teelde soorte oktoploïd (2n=56) is. Daoromme wodt anneumen dat de in Europa teelde erebeie een hybride is van F. virginia en F. chiloensis en is de goeie soortnaeme Fragaria ×ananassa. Laeter bin ok krusings maekt mit de oktoploïde soorte F. ovalis. In Kalifornië wodden veural erebeien teeld mit een slim harde vrucht, vergeliekber mit een appel. De in Europa teelde vruchten weren daorintegen zacht. Krusings tussen disse twie typen erebeierassen hebben de tegenworige, stevige rassen opleverd, die hierdeur goed verhaandeld en over grote ofstaanden vervoerd kunnen wodden."
"n Bekende verwaant van de kieftsbloeme is de uut Azië aofkomstige keizerskrone (Fritillaria imperialis), die oek in Nederlaand as wienterhard bolgewas ehöllen kan wörden."
"26 juni - Antoine de Ville, nen Fransen officier, beklump in opdrächt van Karel VIII den Mont Aiguille, nen barg in Frankriek. Dit wöd algemeen ezene as den geboortedoatum van et alpinisme."
Mit de Atlantische Ozeoan wordt t S-vörmege woateroppervlak tin oosten van Noord- en Zuud-Amerikoa en tin westen van Europa en Afrikoa bedould. In t noorden ligt Gruinlaand en gaait de Atlantische Ozeoan over in de Noordelke Ieszee. Tuzzen Antarctica en Kaap Hoorn ligt de grins met de Grode Ozeoan. t Panamaknoal vörmt hiertuzzen n aalternoatieve verbinden. De grìns mit de Indische Ozeoan bevindt zok tuzzen Kaap de Goede Hoop en Antarktica. In t zuden grinst de Atlantische Ozeoan aan de Zudelke Ozeoan.
"Naodet de Amerikaanse taalkundige William Z. Shetter deur Kloeke miteneumen weur naor Zwolle, schreef-e 't artikel ""Phonemics of the Zwolle Dialect: Synchronic and Diachronic"", det in 1958 verskeen ien Language, 't miest gezaghebbende tiedschrift op 't gebied van de taalwetenschoppen."
"Jajem is een rock-'n'-rollband uut Hummel. Zi'j zun in 2001 ontstoan. Anvankelik heitte 't bandje Vlake en de Maltdrinkers, moar dat was gin succes en zo most d'n name veranderd worden. Noa een flinke oavend oefenen en zoepen werd de name Jajem geboren."
"Toe as d'r in 1992 drokte ontstund umdet een antal leden de skriever en politicus Lukas Koops niet as veurzitter wolden hebben, steunden hi'j Koops. Toe as Koster vund det hum de Schrieverskring verbeud um hum kritisch uut te laoten oaver aandere leden van de Schrieverskring, stapten hi'j d'r uut."
"Trekkers heb ie in völle soorten, en doarmet ok moaten. Zo is dat dinge in speciale tuinbouwmoaten te verkriegen, moar zölfs nen zitgresmeier wordt as trekker ezene. Ook bunt de eenassige machines oet volkstuinen, woarmet ze de grond loskrabt en keert, een soortement trekkers."
"De leliekroon in 't eerste kwartier verwiest naor Maria, die ok in 't waopen van Drenthe veurkomp, en naor 't feit dat de etstooul eerder vergaoderde in plaotsen die in de gemeeinte liggen. 't Traliede kroes verwiest naor de tweei historische heufdroutes die deur de gemeeinte lopen: Grunningen - Coevern, over de Hondsrug, en Assen - Geeiten en wieder naor Veendaam. Dat bint noou de N34 en de N33."
"Blauwe bezen kunnen ongeslachtelik vermeerderd wörden deur wienterstekken/houtstekken, zoemerstekken/scheutstekken en deur markotteren. De bezen kunnen der eigen uutzeien, deurdat bv. voegels de bezen eten."
"Amen, Aandern, Anlo, Annen, Annerveensekenaol, Balloërveld, Balloo, Deurze, Iekst, Ieksterveen, Ieksterveensekenaol, Ieksterzaandvoort, Ekehaor, Eldersloo, Eleveld, Gasselt, Gasselterneiveen, Gasselterneiveensemond, Gaastern, Geelbroek, Geeiten, Geeiterveen, Grol, Marwieksoord, Nei-Annerveen, Neie Diep, Nijlande, Nooitgedacht, Aold-Annerveen, Papenvoort, Raol, Schipbörg, Schoonloo, Spiekerboor, Vredenheim"
"Traditioneel bestond t intrekkersmoal oet brood met brandewien, teggenswoardig (de traditie besteet nog steeds, o.a. op t Achterhookse platteland) wödt dr vake ne halve hane, karbonaadjen of schitzel in de panne gooit, en dut de Grolsch goeie zaakn."
"De bekendste soorte is de huuskavia (Cavia porcellus), dee waorschienlik 3000 jaor terug deur de Inka's is efokt. Waorschienlik bunt Cavia aperea, Cavia fulgida en Cavia tschudii de naoste verwanten van de huuskavia."
"De keuninkrieken begunnen as de zeuwen stoaten Daoera (van keuniginne Daurama), Kano, Rano, Zaria, Gobir, Katsena en Biram, estichtet duur de zes zöns van Bawo, volgens de legende van Bayajidda. Bawo was ennigst keend van de Hausakeuniginne Daurama en Bayajidda (Abu Yazid oet Bagdad in Irak, volgens een antal Nigeriaanse geskiedkeundigen)."
"Erebeien wodden vegetatief vermeerderd. De plaante vormt uutlopers, waor dan weer plaanten van vormd wodden. Ok disse plaanten kunnen weer uutlopers vormen. Veur de gewone teelt in de vollegrond wodden disse plaanten an et aende van juli of an et beginne van augustus uutpoot. Et daoropvolgende jaor kan dan van disse plaanten erebeien oogst wodden. In de perfessionele teelt wodden nao de oogst de plaanten vernietigd en wodt elke keer opni'j poot. Pattekelieren laoten de plaanten vaeke staon om et jaor daorop d'r weer van te oogsten. Dit is niet an te bevelen, omdat de vruchten kleiner wodden en deur de bossige gruui de vruchten gauwer antast kunnen wodden deur vruchtrotting."
"In 1573 wodden de Wetering brieder en dieper emeuken. Et was de bedoeling omme langes de Oldeslootweg (tingwoordig de Kaelenbargergrachte) deur te graven naor Ossenziel en de Lende. In 1650 is dit alles erealiseerd. Van 1626-1632, de anleg van et Steenwiekerdiep, is de Wetering töt an Moggebiet verbried."
"n Sollenpeper is n setke van twij potkes mit doarien solt en peper dij voak op n bepoald rekje of bredke stoan. t Woord is den ook n soamentrekken van solt en peper. Baaidend kin man voak tesoamen aantrevven, omreden zai twij maist broekte spaiserijen ien de wereld binnen. De vörms verschillen van hail simpel van alluminienjum tot hail detailleerd mit beeldhaauwwaarken van Reumse goden van keramiek, porselain en bladgold. Deur t verbraaiden van de kookkulturen, kommen der aanders aal meer soorten kruden. Zolt en peper integreern den ook aal meer tuzzen dij aander kruden, woardeur de sollenpeper aal minder te zain is. t Maist worden zai nog zain ien ristoraants."
"Iene van de bronnen veur de vertellegies was Jonker zien grofva Warner Wessels Ruine (Waander Rune nuumd). Dizze man was onderwiezer, kastelein en boer in de buurtschop Linde (gemiente Zuudwolde) in Drenthe, an de oaverkaante van de Riest. Hi'j kun machtig mooi vertellen. Een aandere bron was Jonker zien opoe. In de vertellegies zölf stiet niet krek waor en wanneer as 't ien en aander speult, mar dit mut 't Drèentse diel (boaven de Riest) van de streek tussen Zuudwolde en De Vaort in de tweide helfte van de neengtiende ieuw weden. Harm zol warkelijk bestaon hebben."
"Van der Vliet, die sund zien studententied in Eanske woont, hef 't gebruuk van de streektaal op slim veule manieren verni'jd en is daorbi'j niet bange um de knuppel in 't hoenderhokke te gooien. Hi'j stiet bekend as iene die vake zien helligheid utert oaver de algemiene gewoonte um de streektaal te reserveren veur 'folklore en kritiekloze ophemmeling van anneke-bestemoorstied', en um dizze taal koste wat kost marginaal te holden (beveurbield aj eneugd wördt veur de viering van een dialectmaond mit een folder die van kop töt starte in 't 'Hooghaarlemmerdieks' eskreben is)."
Messiasbeliedende Jeuden bint 'n godsdienstige gruupering die Jezus beschouwt as n deur God in n Olde Testement beleufden Messias. Messiasbeliedende Jeuden döt in eur geleufsleven aspecten uut zowel 't kristendom as 't jeudendom saamn.
"Bibliografie van Huissen. Voorlopige inventarisatie van literatuur die betrekking heeft op Huissen / J.H.F. Zweers. Huissen, Historische Kring Huessen, 1998."
"t Gebeed wör hoonderden joaren bewoond duur Indianen. t Hef ook al oonderdeel ewest van t Keaizerriek Spanje (Niej Spanje), deel van Mexiko en egeulden as groondbezit van de VS. Van alle Amerikaanse stoaten hef Niej-Mexiko met 45% t heugste percentage Hispanjolen as inwonners, dee't ofstamt van de vrogere Spaanse kolonisten en rechtevoort ook immigraanten vanoet Middeln-Amerika."
"Van Weerwoord verschenen vier nommers. De schriftenriege weur in opzet veur egaone deur 't Swieniegeltje, daoras Simon van Wattum ok redacteur van had ewest. Een later tiedschrift mit een vergeliekbere opzet was De Pennevogel, det ok niet lange bestaon hef."
De mieste Luttenaarn waarn oorsprönkeluk warkzoam in t boernbedrief en tied'ns de campagne in de eerpelmeelfebriek. Noa de Tweede Wereldoorlog kwam der veraandering. De landbouw wöddn meer en meer mechaniseerd en de eerpelmeelfebriek gunk dichte. T kanaal wöddn veur een groot gedeelte edempt en de mieste inwoners waarn veur wark an ewezen op een bane buutn de plaase.
"De zunne is de steern dij zoch t dichtst bie de eerde bevindt en t helderste objekt aan de hemel is. t Vörmt t middelpunt van ons zunnesysteem. Alle planeten, astroiden en kommeten draaien om dizze steern hìn. De zunne stroalt licht en waarmte uut, woardeur wie minsken leven kennen."
"Op Carthago stoat de teengnstelling tussen zunde en genaa centraal. Hier is Tertullianus n belangrieksten leermeester van de Karke. Cyprianus, n leerling van Tertullianus, gevenden krachtigen geestlike leiding. Met hum kwaam n bisschopsambt töt ontwikkeling."
"In 2001 ontstung de gemeente Sittard-Geleen zo as die noen is, deur t bestuurlik samengaon van de gemeenten Sittard, Geleen en Born. Sinds 27 jannewaori 2005 is disse fusiegemeente offisieel een (de eenendartigste) grote stad binnen t Grotestejenbeleid, mit biebeheurende fasiliteiten."
"t Gunees keuntjen of kavia is n knaagdier dat völ as huusdeer veurkump. Anders as de name zeg, kump t Gunees keuntjen neet uut Guinea maor uut Zuud-Amerika. Ok bunt t gin värkentjes. In eur thuusland word ze fokt as etten, maor in andere landen wod ze bruukt as huusdier. t Bunt dan ok populaere en makkelik te holden huusderen. Gunese keuntjes mot as etten altied iets van vitamine C hebben. Krek as mensen en de meiste apen könt ziej eigens gin vitamine C maken uut eur bloodsuker. Katten en honden könt dit wal."
"De Zeuven Fraise Zeelanden waren in de Middelaiwen zölstandege Fraise laandskoppen. t Is nait wizze of t tal zeuven letterlieks nomen worden mout of dat t der meer waren. In de bond van de zeuven zeelanden waren in alle gevallen meer as zeuven gebieden verbonden, mor of dij almoal as ain van de zeelanden zain wuiren is nait dudelk."
"De heurem (Latien: Vespa crabro) is een grote wespensoort. Behalve deur zien ofmeting van 2,5 tot 3,5(!) centimeter valt de heurem op deur zien roodachtige borststuk en zien felle geluud. Hie komt niet veul veur in België en Nederlaand, mar is oek gien zeldzaamheid. Hoewel de heurem meer as twee keer zo groot is as de gewone wesp, is ie heel wat minder agressief tegenover minsen. As ie steekt is dit wel pienlijker as bie een gewone wesp of biej, mar hie steekt minder gauw - al kan de heurem wel iezig weerbaor wezen as 't derop ankomt een nest te verdedigen."
In de gemainte Eemsmond ligt ook de Eemshoaven. Dit is noa Delfziel de grootste en belangriekste hoaven van de provìnzie Grunnen. Hiervandoan gait ter n boot noar t Oostfraise Waddenailaand Börkem
"Middelburg is ne gemeente op et skiereilaand Walcheren in de Nederlaandse proveensie Zeelaand. In 2014 har et 47.658 inwonners. Et is doarmet de kleanste proveensieheuwdstad van Nederlaand. Et greanzet in et westen an de gemeente Veere, in et oosten an Goes en in et zuden an Vlissingen."
"Zwat elke regio van de grote harsens steet in verbiending mit de hypothalamus. Hierdeur is de hypothalamus betrökken bie alle aspekten van de emosies, de voortplaanting, t autonome zenuwstelsel en de hormoonhuushouwige. De hypothalamus regelt:"
Gerrit Dannenberg (ook bekeand oonder zinnen Riessensen skeeldnamen Gait van de Tute of Gait van Jejoos) is nen skoolmeaster oet Riessen in Tweante.
"Töt n tied noa n Tweadn Wearldkrieg bestoan t noaberslop oet Bellever Farm det eigndom was van t Hertogdom Cornwall en zinne anlegnde gebaawn, met n smal antal huuze veur de boerderiejwärker. In 1930 wörn de boerderieje deur de Forestry Commission kocht en wörn d'r n gröt antal beume plöatst, woarbiej n antal huuze d'rbiej baawd bint veur de boswärker in de jöare 1950. t Nealdbeumewold det öm t noaberskop henne leg hett Bellever Forest en leg an n noordkaant, n westkaant en n zuudkaant."
In Duutslaand doot ze hennepoettreksels in beer. In wat aandere laanden maakt ze der alkoholvrieje draanken of stroop van. De rökke en smaak van hennep kan völle op hop lieken.
"De namen van de aandere grote ridders zo'k oe iene veur iene numen, a'k bi'j de gedachte an heur niet liever zol krieten as schrieven. Mar wees hier zeker van: de Utrechtse ridderschop mit heur anzienlijke luden, heur heufsheid en moed en alle goeds det dit laand in oavervloed bezat, hef in det vervluukte moeras heur leste dag beleefd."
"'t Putterse dialect valt oender 't West-Veluws. Der is een boek over 't Putterse dialect uut-ebrocht mit de titel: Putters Praoten. Hierin staot een lange liest mit Putterse woorden en de beschrievingen dervan, der staon oek en een kwak dialectverhaolen van vrogger in. 't Putters is net as in de are 'dialectdaarpen' grotendeels um-ewisseld veur 't Nederlans, mar 't dialect wort nog wel deur een klein antal minsen gebruukt, veural de wat ouwere minsen."
"Wiedters gef et der de noaberskoppen Bath, Gawege, Middenhof, Roelshook, Stationsbuurte, Vlake en Völckerdoarp. In Stationsbuurt he'j et treinstasjon Rillaand-Bath; wiedters zeent der stasjon Krabbendiek en stasjon Kruningen-Yerseke."
"Dr zint dree grote konserthaln vuur klassieke muziek in Eanske - t Muziekcentrum, de Tweantse Skouwburg en de Grote Keark. Dee wearkt saamn seend 2002 as Podium Tweante. Dr is völ anbod van konsertn, theater, jeugnd- en jongvolkvuurstellings."
"Jarno Hams (11 november 1974 in Hengel), vanof 2004 töt 2012 7x Stoarkste Man van Neerlaand. Op egröaid in Vroomshoop, en aait doar woond, met oetzeundering van 2 joar in Emn.)"
De verschillen mit et Wooldfries bin slim klein. Ze bin veurnaemelik beparkt tot de uutspraoke van de persoonlike veurnaemwoorden. Vergeliek:
"Op zoaterdag 13 mei 2000, nen mooin meidag, pleern ne veurwearkopslagplaats oet mekaar. Biej disse veurwearkraamp, woarbiej de hele buurt Roombeek wördn vortvaagd, kwamn 23 leu oet de tied en raakn biejnoa doeznd leu gewoond. In de tien joar doarnoa is dr ne hele nieje wieke wier opbouwd. t Onderzeuk noar de oorzaak van de raamp löp nog."
"Bolstoen is waorschienlik esticht in de elfde eeuw, hoewel 'Bolstoen' niet in t Domesday Book van 1086 vermeld staot, as deel van t toe belangriekere Skirbeck. De stad gaf zien naam an oender meer de Amerikaanse stad Boston."
"n Rivier heetn eerst An Ruirthech, wat ""sneln of stoarkn loper"" beteeknt. t Kan wean dèt t Ierse woord Life eerst vuur t hele streumgebeed van n Liffey geeldn. Vrooger wör t ook wal de Anna Liffey eneumd, wat ne verbastering is van t Ierse Abhainn na Life, wat niks aans beteeknt as ""Rivier n Liffey""."
"Ien zien boek stelden Kloeke det de luu ien Oaveriessel die ""(h)uus"" zegt, de klinkerklaank uut 't Hollaands ekregen hadden (vrogger zeden ze daor ok ""huus""), en det ze ien Twente - wegens legere waordering veur Hollaand - vasthölden an de olde klaank ""oe"" (""hoes""). ""Moes"" zegt ze ok nog ien 't westen van Oaveriessel, umde'j dit woord ja niet zo vake gebruukt as ""huus/hoes""."
Stro - Hennepvezel kan in neet-bewaarkten vörm broekt wörden as boadembedekking vuur stallen en deerhukke. Den vezel is lecht en neamp fleenk vocht en locht op. Doarnöast is et slietstaark en krie'j gin drek oonderin de hukke. As de deers dervan goat etten kan et ook gin kwoad. Hennep is good te vertearen.
"Roond et 5e joarhoonderd v. Kr. wör der völle haandeld oawer weagen duur Niger. Dit wör vuural doan duur Berberstammen oet et noorden, dee met öare kamelen roondtreuken. Hierduur wör Agadez ne belangrieke haandelsplaatse. Oawer verskeaidene joarhoonderden vermearderden of vermeenderden de oetwesseling tusken noord en zuud. De blaankere noorderlingen mengden zik met de doonkerder zudelingen. Hierduur wör ook de Islam wiedter noar et zuden verspreaidt noa et 7de joarhoonderd.[12] Der kömmen verskeaidene keaizer- en keuninkrieken in blöai töt an de kolonisasie in Afrika."
"Martin Gert Koster (De Vaort, 1950) is een Drèentstalige skriever en ien van de oprichters van 't Drèentse literaire tiedskrift Roet. Hi'j stiet bekend as een polemische, skaarpe skriever die de confrontatie niet uut de weg giet."
"De Hemelpaort kenmarkt him deurdat der veul verschillende Limburgse dialekten deurmekeer henne praot wodden. De akteurs kommen haost allegeer uut de perveensie Limburg. Wim Kuipers dee de vertaeling van et scenario in et Algemien Schreven Limburgs, mar de akteurs praoten heur eigen dialekten, dit bin onder aandere et: Mestrichts, Karkraods, Sittards, Venlo's, Heerlens, Weerts, Valkenburgs en gao zo mar deur."
"Kenmarkend an Wetering is et kenaal mit an weerskaanten woningen. De westelike kaante kuj berieken vanof Blokziel, Steenwiek en de buurtschop Nederlaand. Dizze weg gaot over in een fietspad richting Kaelenbarg en Ossenziel. An de oostkaante lig de weg mit verbiending naor Scheerwolde, Kaelenbarg, Ossenziel en Oldemaark. Et kenaal is een staonde mastroute vanof Gieteren, Blokziel en Steenwiek naor de Friese meren."
"Roelfe en zien mannen, nog niet tevreden mit de moordparti'je, springt op heur peerden en achtervolgt de hiele dag, töt an 't tweeduustern, de vluchtende schepen en mannen langes de Vechte. Ze griept d'r een bulte, neemt ze gevangen en brengt ze umme."
"De oo wort in t Schaarpezeels veur d, n, s of t uutesproken as n ao, dus: laod (lood), baon (boon), daos (doos) en paot (poot), dit verschiensel komt niet in de West-Veluwse dialekten veur, mit uutzoendering van t de dialekten van Lunteren en Otterlo, dit laot n dudelike Utrechtse verkleuring zien. Ok t vurtlaoten van de g (zo as bv. in ezeid) zo as dat in t o.a. in t Barrevelds en t Niekarks gebeurt, komt in t Schaarpezeels niet veur, daor klinkt t as gezeid. De belangriekste isoglossen die bepaolen of t dialekt nog bie t Nedersaksies erekend wort of niet bin de ijs/ies-isoglosse en de lope/lopen-isoglosse. De ij wort nog wel deels uutesproken as ie, en ok de ui deels as uu, maor de lopen-isoglosse hout hier op, hiermee eindigt ok geliek t Nedersaksiese taolgebied."
"A'j biseskueel bint, dan kö'j leefdesgeveulns en seksuele geveulns hebn veur beaide geslachtn, man en vrouw. t Is dus nich zo det mensken alleen moar op männe of allean moar op vrouwleu valt, moar det dr ok nog n gebeed tuskenin is, woarbiej dr verskilnde groadn zeent woarin iemaand körter biej homoseksualiteit of körter biej heteroseksualiteit steet. Vearder kan t ok zo wean de'j oe wal seksueel antrökn veult op t zölfde geslacht, moar de'j oewe identiteit toch op heteroseksueel hooldt. Ok könt mensken homoseksuele ervoarigen hebn, moar zikzölf nich as homeseksueel of biseksueel zeen. Ok kan t zo wean det nen homoseksueel seks hef met iemaand van t oandre geslacht moar zikzölf nich as biseksueel zut."
"Dorstn is ne stad in t oawergangsgebeed tusken t Meunsterlaand en t noordelike Roergebeed in t boondslaand Noordrein-Westfaaln. t Ligt an de rivier de Lippe, ongevear 24 km van de plek woer't den oetkeump in de Rein. Dorstn heurt bie de gemeente Recklinghausen en is doarvan wat oppervlak angeet de grötste stad."
"Twelle (Nederlans: Twello) is n darp mit meer as 13.500 inwoners in de gemeente Voorst, in de Nederlandse provinsie Gelderland. Twelle was töt 1818 n zelfstandige gemeente, hiernao ging de gemeente op in de gemeente Voorst. t Gemeentehuus van de gemeente Voorst ligt in Twelle."
"Soedan is an eslötten bie de Verenigde Nasies, de Afrikaanse Unie, de Arabiese Liga, de Organisasie vuur Islamitiese Samenwoarking en de Neet-lieerde Beweaging. Doarnöast kiekt ze met in et Wearld-Haandelsverboond De heuwdstad is Kartoem, wat ook et politieke, kulturele en zakelike middelpeunt van et laand is. Soedan is ne federale presidensjeel representatief demokratiese republiek. De politiek wörd eregeld duur de Nasjonale Vergoaring. De Soedanese rechtsproake volget de Islamitiese sjaria."
"As histories en kultureel gebied, bestaonde uut de lidstaoten van de Noordse Raod: Denemarken, Finlaand, Ieslaand, Noorwegen en Zweden. In t Deens, Noors en Zweeds heet dit Norden (en in t Fins Pohjoismaat)."
"n Deal van de populoasie stamt of van de oawerleawndn van de mear as 400 skeepwräkke öp de eailaandn. De eailaandn bint de lokoasie veur n antal van Quebec's öldste Engelsspreknde neerzettign. t Grötste deal van de Engelssprekndn bint deur de jöare hen assimileard in t Fraansspreknde deal öf bint eargns oars henne-goan, moar d'r bint nöch steads Engelsspreknde neerzettign öp Havre-Aubert, Grosse-Île en Île d'Entrée."
"Bi-j et paleis heurt ok et Paleispark, dat net as de Könninkleke Holtvesteri-je underdeel is van Kroondomein Et Loo. Et kroondomein stoand bekand as geleefd jächtdomein van de könninkleke femilie."
"Valentinus (°Alexandrië, um en noabi-j 100 - 175) was 'n dichter, theoloog en groot gnosties leraar en opzetter van de sekte van de valentinianen. Hi-j wörden um en noabi-j 't jaor 100 op Benèden-Egypte geboren. Hi-j wörden kristen en krègen zien wetenschapliken opleiding in Alexandrië, woarnoa 'e noar Rome gungen, woar as 'e van 135 töt 160 of 165 in warken was. Rond 140 was 'e krap-an bisschop van Rome ewörden - de funktie die later n name paus krègen -, mar uuteandelik wörden Pius de martelaar bisschop, in plaatse van hum. Later is Valentinus nog noar Cyprus an-egaone. Zien leer haren 'e met-ekrègen deur de Stoa en 't platonisme van zien tied. Voalgs Tertullianus, die 't nie zo met Valentinus iens was, was hi-j 'n knieftig keerltie en kon 'e goed proaten: et ingenio et eloquio poterat. Zien schoele gungen in twee'n en krègen 'n oostliken kaante, woar as Theodotus bi-j heuren, en 'n westliken met onder aandere Herakleon en Ptolemaeus. Valentinus keus de mythos (geistelik) boaven de ratio (verstaandelik). Dat gebeuren op grond van 'n dreumerig gebeuren. Hi-j haren 'n visioen van 'n pasgeboren kind. Hi-j vreug dat kind: 'Wie bi'j?'. 't Kind terugge: 'Ik binne de Logos ('t Woord)'. An Valentinus was, zo as Paulus toe 'e op Damascus an gongen, n eewigen Kristus veurekommen. Zo as 't beschreven stiet in zien Evangelie van de Waorheid."
"Ten Post is n dörp in gemainte Ten Boer in Fivelgo. t Heurt bie de gemainte Ten Boer, aan de N360 van Stad noar Delfziel en het om en bie 900 ienwoners."
"In 1863 gung Grieg noar Kopenhaawn in Deanemoarkn en doar bleef he vuur zowat dree joar. Doar tröfn he de muziekskriewers Johan Peter Emilius Hartman en Niels Gade en nen aandern Noorsen muziekskriewer Rikard Nordraak. Den har t Noorske volksleed komponeerd. Ze wördn gode kunnigheaid. Grieg haaln völle inspirasie Rikard Nordraak. Nordraak köm in 1866 oet de tied. As eare vuur um skreef Grieg de ""Groowemars vuur Rikard Noordraak"". Grieg har ook gode kontaktn met t Bergens Filharmonies Orkest en wör doar van 1880 töt 1882 ook dirigeant van."
"Edvard Hagerup Grieg (15 juni 1843 - 4 september 1907) was nen Noorsken muziekskriewer en pianospöller den't vuural skreef in de Romantiese tied. Hee is t bekeandst met zin Pianokonsert in A mineur, zinne Peer Gynt suite (woeroonder de bekeandste stukke zeent Moarnstemming en In n hal van de boargkeuning) en zinne körte pianostuks Lyriese stuks."
"In t 19de joarhoonderd wördn tiedns deftige feestn en bals märse espöld, um nen stoatigen sfeer te kriegn, nöast de opgewekte sfeer van de wals en de polka. Vuural de femilie Strauss oet Oostenriek is bekeand ewördn met öare märse. Ook in opera's en in wat balletstukke zitt wal es märse in."
"De sport is tusken 1960 en 1970 ontstoan in Kalifornië in de Verenigde Stoaten. Oonderwiel zeent doaroet veer vaste soorten mountainbiken ontstoan: crosscountry, downhill, enduro en freeride. Crosscountry wörd mangs ook veeldrieden eneumd."
"De Koran verteld in de soera De Taofel over de twee zeuns van Adam. Ok hier betröf t n offer dat van n ienen wel wödt an-enömmn en van n aander nie. Voolgs de iene breur kömp dat, umdat n aander nie godvreeznd is, waorop hi'j wödt dood-eslaangn. Zo beheurt he töt de verliezers, maor beseffenden dat he n liek nie zal kunnen verbarngn, beheurt he töt eer die wroeging hebt."
"Omrop Fryslân het de twie seizoenen uutzunnen, et eerste seizoen is opneumen in 2005, en de tillevisieuutzendings begonnen an et aende van november. Over hiel et seizoen hadden de ofleverings zoe'n 200.000 kiekers. Et twiede seizoen is in 2006 opneumen, van juli tot oktober, en wodde uutzunnen van 9 jannewaori tot 17 april 2007. Ok de KRO het de serie uutzunnen, van 2 augustus tot 6 september 2007."
"Nen trekker is 'n voertuig woarmet wagens en landbouwmachines veplaatst en an-edreaven kunt wordn. 't Woord trekker wordt in de regel ok wal ebroekt veur vrachtwagen, angezeen denne ok mot trekken, en in sommige gevallen net zo veur andrieving zorgt, moar oaver 't algemeen geet 't oaver nen landbouwtrekker. 't Woord trekker of tractor (formelere benaming) kump van 't Latiense woord ""trahere"", woarmet trekken bedoeld wordt."
"Wonnear at n naamn jeneawer vuur t eerst gebroekt wör is nit bekeand. Ene van de verkloarings is det professor Franciscus de le Boë Sylvius in 1650, tiedns t probeern um n vochtofdriewend geneasmiddel te veenden, nen jeneawerbeasdraank stokn wat'e genièvre of genova neumdn."
Basse is een buurtschop in de gemiente Steenwiekerlaand in de Nederlaandse perveensie Overiessel. De buurtschop lig ten westen van et dörp Steenwiekerwold en dichtebi'j de greenze mit de perveensie Frieslaand. In 2008 woonden d'r 80 meensen.
"Noa de Fraanse revolutsie was de politieke situwoatsie ien Fraankriek hail onstabiel en de aine noa de aandere stoatsvörm volgde elkander op. Ien 1799 wör Frankriek n konsuloat, verliekensboar mit de Reumse republiek, en Napoleon Bonaparte wör ain van de twij konsuls dij t laand besturen mozzen. Zien plan was om Uropa tou verovern en as konsul beraaide hai dit veur. Hai wör geern kaier worden, wat er ien 1804 worden zol. Hierveur mos hai eerst de kaizer van t Hailege Reumse Riek boeten spel zetten, den der kon môr ain echte kaizer wezen. Hai zette de kaizer van doudestieds, dij toch al nait veul tou zèggen haar ien zien riek, Franz II von Habsburg-Lotharingen boeten spèl en zörgde der veur dat hai ôfstand dee van de titel Reums kaizer en lait hom de titel Kaizer van Oosterriek aannemen, n titel dij veul minder veurstèlde. Hierdeur was Napoleon vraai om de Duutse landen binnen tou valen. Dit gebeurde den ook ien 1806. De gebieden tin westen van de Rhain en de Zudelke Nederlanden wörren bie t Franse riek vougd, ien tieds dat de overge Duutse stoaten veraind wörren ien de Rhainbond, wat zain worden kin as n vasalstoat van Fraankriek. As kaizer mos hai keunenkleke femilie hebben, zo was de traditsie, en dus vörmde hai nije vorstendommen ien de Duutse landen en de Nederlanden woar hai zien femilie op de troon zette. Ain van dij nije keunenkrieken, dij ien 1807 opricht wör, was t keunenkriek Westfele, dat beston oet t oosten van wat wie nou as Westfele kennen, Hessen-Kassel, t gebied ien t noudoagse Saksen-Aanhoalt tin westen van de Elve en tin noorden van Aanhoalt, môr ook dailen van Hannover. t Zudelke dail van Hannover, wezend de olle vorstendommen Göttingen en Grubenhagen, môr ook Hildeshaim en Broenswiek kwammen bie t nije keunenkriek. De rest bleef veurlopeg zulfstandeg. Ien 1810 aans, braaidde Napoleon zien riek oet en annexeerde de Nederlanden en de gebieden bie de grìns laangs en de gebieden aan de Noordzee kost tot aan Lubeck tou. Hier vörmde hai de depaartemìnten Opperems, Wezermonden en Elvemonden. De rest van Hannover kwam bie t keunenkriek Westfele en de Welfs wörren ôfzet as vorsten van Hannover."
"De bebouwde komme is de letste joarn staark greuid. t Antal boern is wal meender wördn. De gemeenschop is noa an mekaander, wat hef resulteerd in n aktief vereanigingsleavn. Voetbalvereaniging V.V. Reutum, de harmonie Seent Jozef, mer ok de klootschetersvereaniging en de karnavalsvereaniging De Pinn'n kan vertrouwn op ne aktieve inbreng van de doarpsbewonners."
"Jeruzalem waren 't centrum van 't kristendom ewörden, met Jakobus an 't heufd van de gemeente. Jakobus wörden op 't joar 61 estienigd - voolgs Flavius Josefus. 't Duurden nie lange of n Apostels haren wiedverspreid gemeenten esticht. De miesten van heur bint as martelaar ummekommen. Zo as 'n evangelie schriever 't Jezus ok löt veurspellen."
"t Kasteel is ebouwd op de resten van n older kasteel, waorvan de vrogste beschrieving uut 1365 kump. Sporen van dit vroggere verstärkte huus bint nog te bekieken in de kelder van t kasteel."
"Ok hef de Raandstad non probleamn met besteurlike filevorming. t Rapport zegt det de besluutvörming troag geet, woardeur de Raandstad zinne ekonomiese posisie verlös."
"D'r bint acht heufdeilaandn: Havre-Aubert, Grande Entrée, Cap-aux-Meules, Grosse-Île, Havre-aux-Maisons, Pointe-Aux-Loups, Île d'Entrée en Brion. Alle eailaandn behalwe t loatste bint beweund."
"Voolgs t boek der Jubileeën störf Kaïn in t jaor 931, dus n jaor nao zirn vaar Adam. Hi'j veroongeluktn deurdat zien stienn huus boavn hum instorttn. Zo störf Kaïn op n netzölfdn meniere as Abel, want hi'j haar Abel met 'n stiene dood."
"Roet har in 't begun veural een satirische inslag en bood een stee an moderne, maanks controversiële thema's - veur 't eerst binnen de Drèentstalige skrieveri'je. 't Oldere, meer conservatieve Drèentstalige blad Oeze Volk was Koster aal minder naor 't zin. Roet naamp eerst allent Drèentstalig wark op, later ok wark in aandere streektalen en in 't Nederlaans. Koster hef twintig jaor laank redacteur ewest van 't blad. In 2004 hef hi'j een bloemlèzing samenesteld uut 25 jaor Roet mit as titel Strèupers van de taol."
"De filesefie of wiesbegeerte is et langeren en streven naor kennis en wieshied in een verscheidenhied an slim belangrieke zaeken mar ok zaeken die maetschoppelik wat minder belangriek bin mar die de meensken of een bepaold persoon toch bezigholen. In et Grieks is et woord filosofia (Grieks: φιλοσοφία) een saemenstelling van de woorden veur liefde (φιλειν = holen van, φιλος = vrund, φιλια = vrundschop) en veur wieshied (σοφία = wieshied). Een beoefener van filesefie wodt een filesoof nuumd. T beoefenen kin ook binnen n verainen doan worden; n veurbaild van Esoterische Filesefiese verainen is de vrijmezzelderij."
Op 26 maai 1927 rolde de 15 miljounste Ford Model T tou de febriek oet. Op dij aigenste dag wer bekendmoakt dat de productie stoakt wer. Aan t ìnd van maai wer de baand stilzet en kwamen om en bie 60.000 aarbaiders in Detroit zunder waark te zitten. De doezenden verdailers in t laand kregen gain nije auto’s meer en mozzen overleven op heur aigen veurroad.
"Tussen 1976 en 1981 hef e leraar ewest in Assen, Dèventer en Knoal. An de Pabo in Möppelt was e gastdocent Drèents. Ok hef hi'j een toertien kroefbaos ewest in Nee. In 2000 weur Koster leraar Nederlaans veur aanstaligen in Leek. Aandere beroepen van hum waren slieter, classificeerder, conducteur, corrector en skaopeholder. Vandage de dag woont e in Lievern."
"Et meest teelde ras in Nederlaand is 'Elsanta'. Slim goed smaekende rassen bin 'Korona', 'Vima Zanta' en 'Lambada'. Et aldervrogste ras is 'Karina', mar geft min vruchten. Deurdraegende rassen bin onder aandere 'Rapella', 'Evita', 'Everest', 'Selva', 'Koning Kim', 'Everglade' en 'Ostara'. Hieronder viej' een liest mit erebeiesoorten:"
"De personele unie mit Groot Brittanje zette zok wieder, wat betaikent dat de keunen van Groot Brittanje, Georg III, ook keunen van Hannover wör. De personele unie ìndegde dou Wilhelm IV staarfde en keunegin Viktoria aan de macht kwam. Ien Hannover geul de Salische wet veur t aarfrìcht, dij veurschreef dat vraauwluu gain troonopvôlgers wezen maggen. Dou wör de oom van keunegin Viktoria kozen, Ernst August oet de Broenswiek-Wolfsbuttel lien van de Welfs (de eerste ziedbraans van de heufdbraans van t hoes van Hannover) en wör dou keunen van Hannover."
"Fotosyntese (oet et Grieks: φώτο- [foto-], ""lecht"", en σύνθεσις [syntese], ""samengoan"") is een chemies proses wat kracht oet zunlecht haalt um kolstofdiokside um te zetten in organiese verbeendingen, zo as kolhydraten. Fotosyntese zorget veur genog zoerstof in den daampkreenk en veur alle neudige organiese samenstellingen veur leawen op earde."
"De meren hebt een belangrieke toeristische weerde. Jaorlijks bezuken honderdduzenden luui de meren. Behalven de grote meren, bestaon der ok nog kleinere meren, ok al bint ze väke nog groot. De bekendste bint 't Meer van Zurich, Vierwoldstejenmeer, Meer van Thun, Meer van Brienz, Meer van Maggiore en 't Meer van Lugano. De leste twee enuumde wäteren wörden geografisch edield mit Italië. 't Vierwoldstejenmeer is mit heur 3 miljoen toeristen per jaor zelfs 't drokst bezochte meer van Europa."
"Evert Baptist is n komische type van de Grunneger radiopresintoater Wim Drent (Knoal, 1969), eerst te beluustern op Simone FM en vanôf febrewoari 2008 bie Radio Continu, baaidend stasjons veur Noordoost Nederlaand. Op dit lèste stesjon kin man Evert Baptist heuren ien t programma Drent Draait Door."
Zie traden veur et eerst in de geskiedenis toon zie oaverwonnen wödden deur Drusus en Tiberius in de tied tussen 17 en 9 veur Chr. Meer eslaagd in euren veurtdurenden stried mit de Romeinen waren de Sjatten as bondgenotten van Arminius den in den Slag bi-j et Teutenburgerwold (9 noa Chr.) dree Romeinse legioenen under leiding van Varus ne vernetegende neaderloage toobrachen.
"De blauwe beze is oorspronkelik aofkomstig uut t noordoosten van Amerika. De meens hef de blauwe beze veredeld deur seleksie en krusing. De meeste kultivars koemen uut Amerika, mer der bin oek bieveurbeeld Duutse kultivars."
"Nao elf tot veertien dagen doen ze de ogen los. De eerste maond bin de ogen blauw van kleur, mar laoter worren ze bruun. As de pups vier weken oud bin, greuien de neus en oren gauw, en komt der n rossige glans over de vacht. Ze eten roend disse tied der eerste vaste voedsel. Nao zes weken worren de welpen espeund en nao zeuven tot acht weken hen ze t volledige melkgebit."
"De serie wodde produceerd deur Johan Nijenhuis (NL Film). Hi'j het onder aandere ok de Twentse serie Van Jonge Leu en Oale Groond produceerd, dit was grotendiels te daanken an et feit dat hi'j oorspronkelik uut disse omkrieten kwam. Ok de serie Nachtegaal en Zonen van RTV Utrecht wodt produceerd deur Johan Nijenhuis. L1-TV het him doe vraogd of hi'j ok een Limburgse serie produceren wol. De serie wodde onder aandere subsidieerd deur de perveensie Limburg."
"1833 - De Afrikaans-Amerikaanse slaaf Nat Turner begint een slavenopstand tegen de zujelijke plantazie-eigenaren in Southampton County, Virginia."
"Grieg steet bekeand as miniaturist. Hee skreef vake stukke dee't ""kleain"" warn, en seempel van verloop. Zin eerste stukke vaalt oonder de Duutse romantiese tied. Zin latere stukke warn vuural seempele (op t eerste oge) stukke dee't chromaties en harmonies vernemstig in mekoar zitt. Doarvuur leut he zik driewn duur Noorske volksmuziek, vuural Noorske volsleedjes en daansen. Dr wör um mangs an ereknd det he dee ""letterlik"" zol hebn oawer enömn, mer zin goo kameroad en muziekskriewer Julius Röntgen benoadrukn det t aait Griegs eegne woark en bedeanksels hebt ewest. Hee hef nit völle grote stukke skreewn."
Paleis het Loo hef nen Hollaands-classicistiesen tuun mit Franse invlooden (ne vakverdealing of-ezat mit buxusheggen). Et is nen formelen tuun in den stiel van de 17de-eeuwse barok in noavolging van de renaissancetuunen van André le Nôtre zoas bi-j et Kasteel van Versailles. Vanof et balkon (op woonsdag toogänkelek) is n uutzicht op den tuun.
"Oregon hef een verskeiden laandskop. In et westen he'j de Pasifiese kustliene. Et ligt deels op de de Cascadeboargketten, dee zik oetstrekt vanoet Brits Columbia in Kanada töt an Oregon. Der zeent verskillende soorten woold, mangs moatig reagenwoold, loof- en noaldbeume en op de heugere groond de High Desert (Oregon) (Hoge Weuste). Det leste löp oawer et meeste van et oosten töt an et Grote Bekken. De grote koniferen zo as de Douglassparre in et reagenachtige westen stekt of bie de lechtere en dreugere Dannen- en Juniperbossen in et oosten. De völle Eelzen in et westen zorget vuur et nitrogeen van de koniferen. Vanoet et middeln van Oregon loopt der halfdreuge buskenwoolde, prairies, weusten, steppen en weaides noar et oosten."
Brobargen (Duuts: Brobergen) is een dörp an de revier de Oste in et distrikt Stade. Et dörp beheurt diels tot de gemiente Kraeneburg en de samtgemeinde Ooldendörp.
Van de kroniek bint vier versies bekend die op details van mekare ofwiekt. Onderzuuk hef uutewezen det gieniene van de now bekende versies 't origineel is.
"Vossen bin vaak monogaam. De paortied is swienters, as de wiefjes mar een tot zes dagen vruchtbaor bin en de mannetjes op der vruchtbaorst bin. De jongen worren nao n draagtied van 51 tot 56 dagen sleintes (tussen meert en mei) geboren. t Hol wort somtieds edeeld deur drachtige wiefjes."
"Heur belangriekste wärk was 't onderzeuken van de ioniserende straoling en 't ontdekken of syntetiseren van de (radioactive) elementen polonium en radium. In 1903 kreeg ze samen mit heur man, de nobelpries veur netuurkunde. Veur de euro in-evoerd werd in Polen stond Marie Curie op of-ebeeld op de 20.000 złotybiljetten."
"In 1538 kwamp Karel van Gelre oet de tied. Willem V van Kleef volgden um op as hartog van Gelre en verzetten zich ok teggen Karel V. Bi-j et Traktoat van Venlo in 1543 mos hi-j wier zienen titel ofstoan; Gelre veel zo uutendelek im hende van Karel V. Hiermet was et onstoan van den Zeuventien Previensien n feit, en kwam der en ende an de Gelderse Oorlogen."
"A'j vroger gin jeneawer metdreunkn (dus a'j wat aans nömn) wör det as onbeleawd ezeen. Vuural bie slachtfeesten woer alle noabers oeteneugd wörn. Noadat der n bol vleais van t voarken of esneedn was, wör der n bortjen enömn en dat bie elken bol. Bie verjöardeage wör der vroger allenig mer jeneawer edreunkn en töt de Tweede Wearldoorlog eignlik gin beer. Noe wörd mear beer edreunkn as jeneawer. Teegnswoordigs is de dubbele graanjeneawer t populearst, vroger was de oolde graanjeneawer t meest in trek."
"De T-Ford (officieel Ford Model T) is n auto van de Ford Motor Company. t Medel wer baauwd vanòf 27 september 1908 en was ain van d'eerste auto's in massaproductie (d'eerste in massa geproduceerde auto was de Oldsmobile Curved Dash). Deur de massaproductie en de wiedgoande versimpeln van t productieproces, woarbie elke waarknemer bloots ain handeln dee, was de Model T doudestieds de gekoopste auto op de maarkt. De vaaierzits open tourer kostte aan t begun van de serieproductie 850 dollar, terwiel dat t joarloon van de Ford-febrieksaarbaider in dij tied om en bie 500 dollar was. In 1913 was de pries doald noar $ 550, in 1914 noar $ 440 en in 1920 noar $ 300. In 1924 kostte de Model T nog bloots $ 290 en doarmit was Henry Ford zien doul, n auto dij zien aarbaiders betoalen konden, berekt. In 1918 was d'helft van aal auto's in de wereld n T-Ford. Tussen 1908 en 1927 werren der meer as 15 miljoun van verkocht."
"Paleis Et Loo is n veurmoaleg Könninklek Paleis en vandage Nationaol Museum, eleagen an den raand van de stad Apeldoorne bi-j de geliek-eneumde wiek Et Loo. Et beheurt tot den Top 100 der Nederlaandsen UNESCO-monumenten."
"In 2010 gung Avicii veur t eerst op weerldtoer, hij gung veural naor Noord-Amerika en West-Europa. Zo dreiden Avicii in Noord-Amerika in stejen as Ontario, Washington, Miami, Niej-York, Chicago en Toronto. In Europa trad Avicii op in Ibiza, Nederlaand, België, Zweden, Monako en Frankriek."
"Vandaag an n dag hef Eanske ne universiteit (Universiteat Tweante), n konservatorium, ne keunstakademie, ne hogeschole, wat museums (woaroonder t rieksmuseum Tweante) en n vleegveald (Enschede Airport Tweante). De voetbalklup FC Tweante kump oet in de eredivisie en spölt in de Grolsch Veste."
"Lissabon is ene van de euldste steadn van de wearld. Julius Caesar maakn dr n municipum van wat he Felicitas Julia neumn, boawnop n naam Olissipo. Noa at t vanof t viefde joarhoonderd duur Germaanse stämme regeard wör, köm t in haandn van de Moorn in t achtste joarhoonderd. In 1147 wör t wier terugge wunn tiedns n Tweeden Kruustocht oonder leaiding van Alfonso Henriques. Vanof dee tied hef t ene van de belangriekste politieke, ekonomiese en kulturele middelpeuntn van Portugal ewest."
"De tjiftjaf is één van de eerste zangvoegels in de Lege Landen die terugkommen uut der wienterverblief en al in meert is der zang te heuren: 'tjiftjaf-tjiftjaf-tjiftjaf'. In t midden van de zoemer is der gien zang te heuren. In september begint de tweede zangperiode die deurloopt tot in oktober. Ter veurbereiding op de trek eten de voegels der eigen vol aa insekten in de struken, waorbie mit name de jonge tjiftjafs arg vaak n kort hoog kontaktreupjen laoten heuren. Dit reupjen klinkt as: 'hiep', 'wieHUU' of 'whiIET'"
"De eilaandn vörmt ne urbane agglomeroasies van Quebec van Les Îles-de-la-Madeleine, dee verdeald is oawer twea gemeantn. Disse bint Les Îles-de-la-Madeleine (12.560 inwönner in 2006), de sentroale gemeante, en Grosse-Île (531 inwönnern). De burgemeastern bint Joêl Arseneau en Rose Elmonde Clarke."
De vaste planeten bestonden dou oet glèneg haite stovven as magma en ieder. Deur de kolle van t universum koelden zai of en vörmden n körst/oppervlak.
Et paleis was et zommerverblief van de Nederlandse stadholders en könningen van 1686 tot 1975. Et paleis is untworpen deur de toonangeavende 17e-eeuwse architekt Jacob Roman. Et wierd veur et lest bewond deur Prinsesse Margriet.
"Biseksualiteit is nen oard seksuele gerichtheaid woarbiej nen persoon zoo wal noar männe as vraawleu kik, emosjoneal en/öf seksueel. t Is met heteroseksualiteit en homoseksualiteit een van de dree heufdvörmn van seksuele veurkeur. Biseksualiteit is nich healmoal t zölfde as panseksualiteit. Biej panseksualiteit maakt t namelik niks uut töt welke geslachtsidentiteit iemaand heurt. Bie biseskualiteit is n persoon in t geheel richt öp männe en vraawleu alleen. Ok mensken dee nich healmoal zoo drök doot oawer öarn seksuelen oard könt zikzölf as biseksueel kenmarkn. Mensken dee heelmoal niks veult bie gin eankel geslacht zeent aseksueel."
Met keizer Decius (250 n.Chr.) mossen alle burgers van 't Romeinse Riek eur loyaliteit beteunen an de keizer en de stoatsgoden. Eankele eagenwiezen wörden emartelt en edood. De grui van de Karke blèven gewoon verdan goan.
"De Biebel schrefs dat Eva zwanger wörn en dat Kaïn wörn geboorn. Daornao wörn Abel geboorn, zunder dat 't in n tekste blek dat Eva van hum zwanger zoln west ween. daordeur wöd manks dacht dat Kaïn en Abel twennigies warrn."
"Op de Sallaandse heuwelrugge bie Hooltn probeert ze al verskeaidene joar de leste korhoonders te redn. Dr wördn zelfs in 2012 vuur €90.000,- spesjale korhoonders oet Zweedn in evlöagn, dee't vuur niej blood mossen zorgen. Dit leek good te goan; dr warn broodkoppels en zelfs verskeaidene eier oet ekömn. Op 7 juli 2012 meeldn De Twentsche Courant Tubantia skoonwal det dr 28 kuukns dood warn egoan. Det gebuurn de vuurgoande dree joar ook al. Oet oonderzeuk bleek at de kuukns te weainig etn hadn ehad. Dit keump woarskienlik umdet dr vuur t korhoonder op de Sallaandse Heuwelrugge nit genog etn te veendn is. Tookn joar wil Stoatsbosbehear vuur n poar ton nog es 20 töt 25 korhoonders oet Zweedn loatn komn en goan bievoorn met spesjaal ekweekte spreenkhaann. Nit alle lokale ambtenoarn zeent t doar met eens."
In dezember 1927 wer de Model A as opvolger aan t pebliek prezenteerd. Nog veur t ìnd van t joar konden de verdailers n miljoun koopkontrakten hierveur òfsloeten. Pas in de loop van 1928 kwam de productie weer volledeg op gang en kregen de waarknemers heur boan weer.
"De neie gemeeinte hef derveur kozen een nei waopen an te nemen, waorin gien van de waopens van de aolde gemeeinten weer is te vinden. 't Waopen besteeit oet een greuin (sinopel) vlak, waorop een tralied dubbel kroes steeit in 't gold. In 't eerste kwartier steeit een golden leliekroon. 't Waopen wordt dekt deur een golden kroon met dreei blaoder en tweei paorels. 't Wordt vastholden deur tweei reebokken."
Veno (Nederlaands: Vollenhove) is een stadtien in 't noordwesten van de perveensie Oaveriessel (Kop van Oaveriessel). Sunds 1 jannewaori 2001 heurt 't bi'j de gemiente Stienwiekerlaand. Op 31 december 2006 telden Veno 4121 inwoners (2041 manlu en 2080 vrouwlu).
"De eerste initiatieven veur t vertoalen van de Biebel in t Grunnegers waren in 1959, dou ter wat laiden èn psaalms vertoald werren. Aan de echte biebel zulvens wer pas in 1973 begund. De kulturele road van de pervinzie Grunnen haar dou twij kemizzies in t leven roupen, aine veur t Olde Testament èn aine veur t Nije Testament. Joaren laank hebben verschillende mènzen heur hier bie aansloten. t Waark van dizze kemizzies, of ""waarkplougen"" zo as zai heurzulf geern nuimen, ging in t begun nait hail vlot. Òf en tou wer ter wat publizeerd, mor veul was t nait. In 1987 werren de eerste twij boukjes oetgeven, te waiten Samuël 1 èn t Evangelie van Lucas. Noa de oprichten van de Liudgerstichten in 1989 is de boudel pas goud aan de gang kommen. De stichten hil touzicht op èn reguleerde de kemizzies èn t vertoalen ging aal gaauwer. Doarnoast werren der ook biebelvertoalwedstrieden holden, woarvan bie oetendelke vertoalen sums ook gebruuk van moakt is. Ondanks dat aal bouken van Biebel al n zetje kloar waren, duurde t tot 2008 tou dat t haile bouk oetgeven wer. Men koos doarveur om zeker wezen dat de Biebel haildal goud was èn dus om t nog even n zetje noakieken èn herzain te kinnen. Op 25sten oktober 2008 is de biebel officieel prezentaaierd in Martinikèrk in Stad. Noast t Olde èn Nije Testament hebben ook de Deutrocanonieken èn verschaaidene kèrklaiden n officiële vertoalen kregen."
Concours de Saut International is ne indeling veur springconcoursen in de peerdesport. Alle CSI concoursen bunt deur de internationale federatie veur de peerdesport FEI good-ekeurd .
"To meensen 't nog beter kregen en meer luui zo'n kamer hannen begun 't gebruuk van de heerd achteruut te gaon. Werschienlijk umda-j je eigen daormee neet meer bewiezen konnen. Oek hef de tillevisie derveur ezörg dat de heerd de gewone woenkamer wönnen, zoa-w dat noen kennen. Umdat de tillevisie wat de pries angeet, wè op de heerd thuusheuren."
"gedoernde dit joarhonderd gung Niej-Orleans stöadig achteroet op ekonomies vlak in vergelieking met aandere niejere zudelike haawnsteadn zo as Houston en Atlanta. Terwiel at de haawn nog aait eawn belangriek bleef, gungn dr völle baann verlöarn duur alektroniserige van t systeem en t gebroek van grote containers. t fabrieksleawn wör doarduur ook meender. De belangriekste welle van inkomstn wör t toerisme. Slecht oonderwies en n toonemnd misdriefantal wör al slimmer in de latere joarn van dit joarhonderd."
"Veno komp in 936 veur as Fulnaho. 't Gebied is dan een wold dat eigendom is van Otto de Grote, keizer van 't Heilige Roomse Riek. Dizze gaf an de bisskop van Utrecht, Balderik, toestemming umme d'r te jaegen. In 1010 gef keizer Hendrik II 't wold (Silva Fulnaho) an 't bisdom Utrecht. In de 11e ieuw wördden 't laand an-emeuken en in de 12e ieuw leut bisskop Godfried van Rhenen an 't Almere de börg 't Olde Huys neerzetten, mit een donjon en een kapel. Dizze börg wördden in de 13e en 14e ieuw herhaeldelijk an-evallen deur de Friezen uut Stellingwarf. Rondumme de borg ontstund 't dörp Op ten Camph. 't Kreeg op 12 juli 1354 stadsrechten. Vanof 1380 nuumden ze de stad Vollenho."
"Avicii begun in de muziekindustrie in 2008, to die n jaor of achtiene was, naodat e n remix uutebröcht had van t Commodore 64-spel Lazy Jones. Dit nummer gaf e uut onder de titel Lazy Lace bie Strike Recordings. In 2010 bröcht Avicii n samenwarking uut mit de Zweedse plaotjesdreier John Dahlbäck, mit de titel Don't Hold Back. Daornaost wörken Avicii samen mit grote namen as Tiësto en Sebastian Ingrosso. Zien wark is veural ebaseerd op elektroniese muziek, mer EMI besleut in 2010 oek n versie van zien nummer Bromance uit te brengen waorin ezöngen wördden, mit de titel Seek Bromance. Dit nummer wördden op-eneumen mit de Engelse zangeresse Amanda Wilson. In oktober 2010 tekenden Avicii n plaotekontrakt bie EMI. In 2012 en 2013 wörddem Avicii verkeuzen tot darde in de jaorlikse top 100 van DJ Magazine van de beste plaotjesdreiers."
"In t gebied van wat noen de gemeente Sittard-Geleen is, ha'j ooit de oudste darpen van Nederland. 5000 jaor elejen woenden hier de bandkeramiekers. Ze woenden in kleine nederzettingen mit zo'n 50 tot 150 inwoeners, in 5 tot 15 vrie grote huzen. Hulie woeningen laggen op de lössgroenden kortbie de Geleenbeek. Nao zo'n 400 jaor bin disse eerste, van de landbouw levende, bewoeners uut disse kontreien vortegaon."
In Nederlaand en België kommen de diploïde boserebeie (Fragaria vesca) en de zeldzaeme hexaploïde grote boserebeie (Fragaria moschata) in et wild veur.
"In 1906 dee de NOLS de liene Mariënbarg-Almelo lös. t Stesjunnke bie Vroomshoop heetn eerst n Ham-Vroomshoop, mear t lea te vear vort van n Ham, woerduur at t later umme zat wör noar Vroomshoop. Toertieds lea dr ook nen spoerhaawn, mear den bleek vake te kleain en woer oeteaindelik vort edoan. Rechtevoort wörd de spoerliene bejag duur de Syntus, in opdracht van Connexion."
"In Nederlaand wonnen al vanof de 15e eeuw mit Sunterklaos de scho ezet. 't Wönnen eers eigenlijks edaon in de karke, en de opbrengs was veur de armeluui. To Sunterklaos laoter een femiliefees wönnen, zetten kienders der scho in de kamer bie de schouwe. De scho wonnen meestentieds ezet op 4 december."
"Vezel - vuur et ofdichten van koppelingen van piepen, duur um de skroefdröade hennepvezels te wikkelen. As ze nat wordt, zwelt de vezels en sloett de kieren of. Rechtevoort gef et spesjale knelkoppelstukken, woerduur as hennep hier neet mear neudig is."
In 162 en 170 kwamen de Sjatten nog éenmoal keer as agressors in de geskiedenisbeuke mit eure invallen in et Zuud-Duutslaand van vandage en België. Doarnoa gingen de Sjatten vort as zelfstandegen stam. Woarschienlek gingen zie op in de Franken an et begin van de 6de eeuwe.
"t Juan Fernández-archipel, Desventuradaseilanden en Paoseiland, dät ärg wied in t westen van t vasteland ligt, euren ok bi'j Chili. t Land määkt naor eigen zeggen ok anspraok op n stuk van Antarktika (dät tegeliekertied grotendeels ok deur Argentinië opeist wordt). Um disse reden stiet de obelisk die t offisiële geografiese middelpunt van Chili markeert ok in t zuden, bi'j de stad Punta Arenas, kortbi'j Vuurland."
"De Demokratiese Republiek van de Kongo heten eerst, in volgorde van geskiedenis, Vriestoat Kongo, Belgies Kongo, Republiek van de Kongo (Léopoldville), Demokratiese Republiek van de Kongo de Republiek Zaïre en toen wier de Demokratiese Republiek van de Kongo."
"De Raandstadproveensie was in idee veur ne meugelike tookömstige superproveensie in Nederlaand, bestoand uut Noord-Hollaand, Zuud-Hollaand, Utrecht en Flevolaand. In disse proveensie zeent dan veer van de vief grötste gemeanten van Neerlaand te veendn."
"Met de toetreding van Bulgarije en Roemenië vanof 1 jannewaori 2007 kwammen Bulgaars en Roemeens derbie. Ok kwam der n därde alfabet, t kyrillies (in gebruuk in Bulgarije), naost de al gebruukte Latiense en Griekse letters, bie in gebruuk."
"Bie Skandinavië heuren de koninkrieken Denemarken, Noorwegen en Zweden. De overige Noordse laanden: Finlaand, Ieslaand en de Faeröer, doon ze der soms bie vanwegen de nauwe historiese en kulturele baanden mit de dree eneumde koninkrieken."
Doarnöast is dr nog de oolde Tushoesmölle in Dorstn-Deutn. Bie disse oolde watermölle oet 1615 is n kleain museum in ericht. t Is de ennigste nog dreeiende watermölle van Noordrein-Westfaaln en was nog töt 1970 in vast gebroek.
't World Wide Fund for Nature (WWF) - waorvan de Nederlâanse varsie Wereld Natuur Fonds (WNF) hiet en 'n Amerikaansen World Wildlife Fund - is 'n weerldwiede organisatie veur bescharming van de netuur. De reuzenpanda is 't simbool van de organisatie.
"De zalte smaak wödt veurnamelijk an-emaakt deur de anwezigheid van natriumionen. Aandere ionen van de alkalimetalegroep smaken ok zalt, mar hoe veerder 't van natrium ofgeet, hoe minder zalt 't wödt. De grootte van lithium- en kaliumionen lieken 't meest op die van natrium, de zalte smaak lik der daordeur 't meest op. Rubidium- en cesiumionen bin veule groter, daorumme is de zalte smaak anders."
"Lisbon is erkeand as wearldstad um de belangrieke plek wat t hef in finansjele zaakn, (internasjonaaln) haandel, media, vermaak, keunst, oonderwies en toerisme t Is ene van de ekonomiese middelpeuntn van t wearlddeel, met nen gröainden finansjeeln tak en de grötste/tweede-grötste zeecontainerhaawn an de Atlantiese kuste van Europa. De lochthaawn, Lisbon Portela Airport, verwoarket joarliks ongevear 13 miljoen leu. Lissabon steund in 2007 25ste op de Lieste van beste steadn um in te wonn, volgns t blad Monocle. Lissabon is noa Istanboel, Rome, Barcelona, Madrid, Athene en Milaan de drokstbezöchte stad van Zuud-Europa, met 1.740.000 touristn in 2009. De strekke Lissabon is de riekste strekke van Portugal, met nen koopkracht van gemiddeld €26.000,-- per heuwd van de bevolking (4.7% heuger as t gemiddelde in Europa)."
"Op et Waterlooplein in Amsterdam is ok ne kröämpkesmarkte, en de Zwarte Markte in Beverwiek is zelfs zo grote dat et hallenkomplex alleneg nog moar veur de Zwarte Markte wödt ebruukt, en völl vaste staandholders een ofsluutboar kröämpken hebt."
De rooie of oranje-rooie vrucht is een opzwölde bloembodem mit daor bovenop de geelkleurde zaoties (dopvruchies) en is dus een zogenaemde schienvrucht.
"De tjiftjaf en de fitis lieken arg op mekaar. Eerst in 1817 worde de tjiftjaf wetenschappelik beschreven, allewel veur die tied al beschrievingen bestungen over fitis en tjiftjaf as voegelsoorten mit n verschillende zang."
"De Kongolese börgeroorleuge, dee as in 1996 oetbreuken, warren et eande van Mobutu Sese Seko's 31-joarige regearingstermien. Et verweusten et laand. Op zin meest warren der negen Afrikaanse laanden bie betrökken, meardere vreadestroepen van de VN en twentig vechtersgroepen. 5,4 miljoen leu kömmen doarbie oet de tied."
Kluus ien Waarfhoezen baauwt deur op gewoonte van Limbörgse en Broabantse kluzenoars dij ontstoan is in tied van tegenreformoatsie ien 16e aiw. Leste kluusfroater van dij gewoonte is ien 1930 sturm in Kluus op Schaelsbaarg bie Valkenbörg oan Geul. Ien tegenstellen töt mainste kluzen ien t boetenlaand haren dizze kluzen n openboare kapel dij voak n rol speulde ien ploatselieke volksdevotie.
"Chilenen bint veur t grootste deel ofstammelingen van immigranten uut verskillende Europese landen, waorbi'j de naokommelingen van Spaanse immigranten overeersen."
"In Einhoown zitt verskeaidene hogeskooln en ne techniese universiteat, de Techniese Universiteat Eindhoown (TU/e). Doarduur is dr ook n oetgebreaid studeantnleawn, en doarop ansloetnd n groot anbod van kafees en oetgoansplekn ontstoan."
"Bi-j et beginne van de kasteelbrugge steet nen uutzunderlek grootn mispel. Dizze in Nederlaand zeldzoame soorte kump bi-jnoa allenig in Twente, in de umgaeving van Wenterswiek en in Zuud-Limburg veur. De hoge stroeke, woarvan den vruchten noa n gistingsproces van enkele moanden etboar bunt, kump van eursprong uut Zuudwest-Azië en Zuudoost-Europa. De Romeinen hebt dee stroeke noar Nederlaand ebracht. De graven van Gelre vuuren den mispelbloom in eur woapenskild. Den ‘Geldersen Roos’ den in et logo van Geldersch Landschap steet is eigenlek ok nen mispel. A'j den mispel in bleuj wilt zeen moj good uutkieken: de stroeke bleujt moar éne waeke in de eerste helfte van mei."
"n Liffey begeent op n boarg Kippure in t Wicklowgeboargte. Hee hef n leankte van ongevear 125 km en löp duur de preveensies Wicklow, Kildare, en Dublin en keump oet in n Iersn Zee."
"Fokko Veldman en Hanny Diemer (2008). De literatuur van Groningen. In Henk Bloemhoff, Jurjen van der Kooi, Hermann Niebaum en Siemon Reker (red.), Handboek Nedersaksische Taal- en Letterkunde. Assen: Van Gorcum"
"De gemeante Eanske hef vier treanstasjons: Stasjon Eanske, Stasjon Eanske Dreenerl, Stasjon Eanske De Eschmarke en Stasjon Glanerbrug. Verlean stasjons bint Stasjon Eanske Noord, Stasjon Eanske Zuud, Stasjon Lönnker, Stasjon Brokern, Stopplaats Hengeloschestraat en Stopplaats Oldenzaalschestraat."
"Met de Ruïne van Brederode wodt de reste an-eduud van Kasteel Brederode bi-j Santpoort-Zuud. Et kasteel is in de tweede helfte van de 13de eeuwe gesticht deur Willem van Brederode. Dizzen stamden of van de heren van Teylingen, dee verwant waren an de graven van Holland."
"De Europese Unie (EU) is n unie, van verskillende Europese landen. Op t moment bestiet t uut 28 landen, t ef n grondgebied van 4.381.376 km² en zwat 507 miljoen inwoners. As de EU as land eraekend wört nemt de Europese Unie n zeuvende plekke in op de wereldranglieste wat grondgebied angiet, en de därde, nao China en India, wat bevolkingsantallen angiet. De name van de unie kwam tot stand deur t verdrag van Maastricht in 1992, döörveur iette t de Europese Gemeenskap. t Eufdkertier van de Europese Unie zit in Brussel, België."
"Bi'j Sibculo lag vrogger 't klooster Sibculo, esticht in 1406, det völt onder de beweging van de Mederne devotie. Van dit klooster is allennig een putte van Benthemer zaandstien oaver, daoras ze van beweert det d'r geneeskrachtig water in zit."
In de stallen bi-j et paleis steet ne grote verzameling ri-jtugen uut et bezit van de Könninkleke Stalofdealing dee'j bekieken könt. Dee Stallen en Koetshuze bunt dreks bi-j den heufdingäng. In nen zi-jvlöggel van et Paleis is de verzameling binnenlaandse en butenlandse ordetekkenen van et Museum van de Kanselari-je van de Nederlandse Orden te bekieken.
"Aandere minder gebruukte benoamens binnen Helios en Sol, dit binnen de noamen van de Griekse en Romeinse god van de zunne. t Steernkundege symbool is n cirkel mit n timp in t midden: ☉ of"
"Doarnöast dut he alle joaren n Tweantsen Oawend in Riessen opzetten. Ook gef he alle joaren Tweantse kursussen, woerin at niejkommers in Tweante van allens oawer de kultuur en sproake te weten komt, en woerin at de vaste inwonners öare kunnigheaid met t Tweants wat anhalen köant."
"Stasjons Eanske en Dreenerl wör an-doan deur de Sprinters 7000 noar Hengel, Almelo, Riesn, Holten, Deamter, Twello en Apeldoorne en 7900 noar Hengel, Almelo, Nijverdal, Roalte en Zwol. Eanske, De Eschmarke en Glanerbrug wört an-doan deur de Regionalbahntreane van DB Regio NRW 20180/RB64 noar Münster (Westf.) Hbf en 20230/RB51 noar Dortmund Hbf."
"Als den gouverneur van Freeslaand Joris met den Board in 1514 Grunnen belaegert, wödt eerst Edzard I van Oost-Freeslaand, en wieter in den tied ok Karel van Gelre um hulpe evroagd. Noadat Joris is trög edrongen tot in Freeslaand, verköch dizzen et gebeed an Karel V, den wier met tröppe uut Hollaand, Zeelaand, Vloanderen, Henegouwen en Broabant kump, um Freeslaand in te nemmen. De Freezen kwamen hierteggen in opstand under leiding van piraat Groten Pier, den in dee tied Hollandsen darpen plunderden. Den Hollaandsen skeepvoart op de Zuderzee had hier völle van te lieden. De Freezen wodden in euren stried teggen de Bourgondiesen eholpen deur Gelre, Oost-Frieslaand, et Oaversticht, Grunnen en de Ommelaanden under leiding van Karel van Gelre, den wier ansluting had met Frans I van Frankriek. In 1517 wus Karel V Oost-Frieslaand buuten den krieg te holden; hi-j slot vrae met Edzard I van Oost-Freeslaand en erkenden zien groandgebeed. Den stried ging in tussentied langzaam wieter."
"In t noorden van Chili ligt de Atacama-woestijn, dit is de dreugste zoltvlakte ter wereld. In t zuden van t land bint der de grote iesvlaktes, die, op Antarktika nao, de grootste zuutwäterreserves ter wereld bint."
"Volgens t EU-verdrag kan elke Europese staot lid wörren van de EU, op veurwäärde dät alle andere lidstaoten dermet instemmen. Dit prinsipe van unanimiteit wil zeggen dät één van de landen die al lid is de toetreding van n kannidaot-lidstaot kan blokkeren."
Bie Börger stiet 't grootste hunebed van Nederlaand en der staot ook de meeste bie mekaor: 13. In Börger is ook 't hunebeddencentrum vestigd.
"Malta is een dwargstaot elegen in de Middellaanse Zee dee besteet uut de eilanen Malta, Gozo, Comino en de kleine onbewoende eilanen Manoeleilaand, Cominotto, Filfla, Fungusrots en de Sint-Paulseilanen. 't Wönnen op 21 september 1964 onofhankelijk van 't Verenigd Koninkriek. De heufstad van Malta is Valletta."
"De vos kan zich goed anpassen, en komt in zwat elke habitat veur: weusten, toendra's, moerassen, gebargten, dunen en landbouwgebiejen. Oender andere in Engeland komt de vos oek veur in stejelike gebiejen, veural in butenwieken, waor huzen grote tunen hen, en in stadsparken. In Engeland wort der op disse plekken illegaal op de vos ejeugen. De favoriete habitat is bos mit open gebiejen en struwelen."
"De hypothalamus zörgt veur n groot deel veur homeostase (lichaamsevenwicht). Oek speult de hypothalamus n rolle bie de dree heufdgedragskenmarken, namelik:"
"Leaderdoarp (Nederlaands: Leiderdorp) is een doarp en ne gemeente in de Nederlaandse proveensie Zuud-Hollaand. Der wont 26.786 luë op ne vlakte van 12,29 km² (met 0,56 km² water). In de gemeente lig ok nog den boerskop Achthowen."
Volkswagen (vake of-ekort as VW) is t belangriekste automoark van de Volkswagen Group. Volkswagen hef twee modeln in de top vief van de meest verkochte auto's ter wearld ooit; de Volkswagen Kever en de Volkswagen Golf (staand van zaakn 2004).
"Et weurd pröttelmarkte kump neet tot zien rechte, want noast pröttel van weinig of geen weerde ku-j doar ok gans bruukboar grei kopen, en mangs zelfs kunst dee gans völle weerd is. Teggenwoordig kunt partekulieren eur oaverbodeg grei ok makkelek deur internet verkopen woardeur et anbod op kleinere pröttelmarkten veural besteet uut kleine, goodkope zaken woarvan n groot deel spölgood is."
"De heerd is ontstaon deurdat meensen 't alsmar beter kregen, en de leefruumte dee gebruuk wönnen veur 't eten, slapen en 't russen op wollen delen, zodat der een kamer ontstung veur al 't mooie spul. Zo konnen ze, as der volk was, laoten zien ho goed as ze 't wè neet hannen. Deurdeweeks eten, koken, sleupen en russen ze gewoon in 't achterhuus ('t gedeelte rondumme 't fernuus)."
"Endokriene hormonen bin hormonen die an-emaakt wörden deur n klier die gien aofvoerbuize hef (zo as bie zweet bieveurbeeld) en die zien hormoon drekt aofgif an t bloed. De hypothalamus maakt allinnig mer dit soort hormonen an. In de hypothalamus zitten sellen die TRH, GnRH, GHRH, CRH, somatostatine, dopamine, mer oek ADH (vasopressine) en oxytosine aofgeven. Disse hormonen wörden aofegeven an de bloedbaone, die aandere orgaansystemen anbussen, en dan veural t harsenanhangsel (de hypofyse)."
"Keunst is kot saemenvat de toepassing van meenselike kreativiteit. Keunst staot veur een scheppende aktiviteit, die vaeke (mar niet altied) antrekt tot et meenselik gevuul veur esthetiek. Keunst kan een aspekt uutdrokken van et wereldbeeld, godsbeeld, meensbeeld en/of zelsbeeld van de keunstener, van zien/heur gevulens omtrent meenselike en/of sociaole verhooldings. Ok kan et dienen om de toeschouwer of toeheurder mit te nemen uut de daegelikse realiteit, naor een deur de keunstener kreëerde wereld. Zo heuren ok musiceren, akteren, filmen, (stripboeken) tekenen, weven, berduren en komponeren (om mar een peer veurbeelden te numen) onder bepaolde veurweerden tot de keunsten. D'r is gien dudelike scheidingsliende tussen keunst en pattie aandere meenselike bezigheden."
"Niger lig an alle kaanten tusken aandere laanden. Et ligt langs de greanze tusken de Sahara en de strekken oonder de Sahara. In et zuuden greanst et an Nigeria en Benin, in et westen an Burkina Faso en Mali, in et noorden al Algerieje en Libië en Tsjaad in et oosten. Niger lig tusken 11 en 24 groad noorderleankte en 0 en 16 groad oosterbreedte. Et hef ne oppervlakte van 1.267.000 kilometer in et veerkaant, woervan as 300 veerkaante kilometer water is. Et is net neet tweemoal zo groot as Fraankriek. Niger is wat grötte angeet et 22ste laand van de wearld."
"De vroggere eerpelmeelfebriek stietter nog, maar vandage an de dag wödt r plastik buiz'n verhaandeld. De febriek het teengwoordig ""Wildkamp"". In 2004 speul'n Ton Sijbrands hier t wereldkampioenschap blind-simultaandam'm. De watertoorn (gemeentelijk historisch monument) nemp n belangrieke plase in t dörpsbeeld in."
"Vanwegen de mooie bloemen wördden de kieftsbloeme vake uutespit en in de tune ezet. Dat dit gebeurden is onder meer bekend uut de umgeving van Wolterswolde. Tegenswoordig ku'j m gewoon in t tuunsentrum kopen, zowel in de witte as paorse variaant. De plaante is teer en mut dan goed mit rust eleuten wörden um goed an te slaon en zich uut te breien."
"Gmail, voloet Google Mail, is ne gratis e-maildeenst van et Amerikaanse internetbedrief Google. Et nöm in 2009 nen onmeundigen vuursproonk op aandere gratis e-maildeenste, duur 1 gigabyte (1000 megabyte) an mailopslag te beden. In dee tied was ongevear 20 megabyte nog gewoon. Seend dee tied maakt Google de opslagruumte verdan grötter. Oonderwiel krig alleman met een Google-profiel rechtevoort 15 GB an ruumte. Dit böd zovölle ruumte det völle leu der neet meer umhen köant."
"God vrög vervoolgs an Kaïn waor zien breur ist, waorop denn antwoordt met ""Bin k mien breurs beskarmer?"" Um zien daod wödt Kaïn deur God vervluukt en verdoemd töt zwarvn. Maor God gef Kaïn n ""tekkn"" an, zodat geniene hum kwaod zal doen. En God beleufd dat as he uut de tied zolln kommn deur n aaner, dan zol dit zeuvnmaol wreukn wörn. Kaïn giet op ""het laand Nod, te oossn van Eedn"" an; maor nod is Hebreews veur ""zwarvndn"", wat der uut haald könn wörn is dat 't nie um n name van n laand of stee göngn, maor wîeznd naor de doelloosheid waormet Kaïn in n eerstn met op-eskeept zaatn. Later leze wi'j dat he n stad stichtn, n eerstn wökkn in de Biebel nuumd wöd (Henoch, naor zien zeune vernuumd)."
Hier stoat woorden die of in 't Nedersaksisch mit O begunt oet 't Nedersaksisch woordenboek. De woorden bint underverdield op alfabetische volgorde van 't Nederlaandse woord.
"De Haïtaanse revolusie van 1804 zorgn vuur n tweedn reppubliek in t westerlik halfroond en n eerstn den at duur zwartn regeard wör. Leu dee at vluchtn mosn (blaankn en gekluurdn, ook wal affranchis neumd) kömn massaal in Niej-Orleans an, en dee namn öare slaawn met. Terwiel at Bestuursman Claiborne zovölle meigelik zwarte leu probeerdn boetn te hooldn, woln de Fraanske kreooln t antal Fraansksprekkers verheugn. Umdet al mear vluchtelingn too eloatn wördn, kömn leu dee at eerst noar Kuba emiggreerd warn ook op Niej-Orleans an. Zowat 90 perseant van de immigraantn köm direkt noar Niej-Orleans. De toostroom van 1809 brachn 2731 blaankn, 3102 vrieje zwarte leu, en 3226 vluchteling-slaawn, woerduur t antal leu det Fraansk dee verdubbeldn. Dreejnzestig inwonners van Crescent city warn zwart."
"In 1906 tröf he muziekskriewer en pianist Percy Grainger in Londen. Grainger was groot leefhebber van Griegs muziek en de beaide kearls konn al vlot good met mekoar. In n vroaggesprek in 1907 zea Grieg: ""Ik hebbe Noorske Boernedaansn eskreewn dee't gin meanske in mien laand spöln kan, en dan keump dr zonnen Australiër den't ze zo spölt zo'k ze bedoold har! Hee is nen briljanten kearl woer't Skandinaviërs niks aans met köant as gek met wean."""
"* Et CBS nuumt et gebied westelik van de spuien in de Ofsluutdiek 'Kornwerderzaand', wiels et eigenlike Kornwerderzaand oostelik van de spuien leit. De ienige huzen westelik van de spuien staon midden op 'e ofsluutdiek bi'j 'Breezaanddiek'. Hier wonen vier meensken (ofrond op tientallen bin dat d'r 0). De huzen bi'j Kornwerderzaand vallen in de CBS-indieling onder et butengebied van Zurich."
"De Nigeriense samenleawing is ne boonte verzameling van verskillende volker, dee aait in ofzeunderlike stoaten en strekken eleawd hebt, vuurdet Niger een zelfstaandig laand wör. Niger is samen etrökken oet greansstrekken van verskillende aandere grote laanden. Seend de onofhaankelikheid hef Niger vief groondwetten had en dree periodes van leagerbesteur. Seend nen stoatsgreep in 2010 is Niger een demokrasie met verskillende partiejen."
"Deur t gerop om de troon veul t hertoogdom Saksen oetìndelk oetnkander en wör t verdaild over de baaide femilies. Elk kreeg môr n hail lutje dail, de Welfs kregen Saksen-Laauwenbörg en de Wettins kregen Saksen-Wittenberg en mochten zok baaident hertoog van Saksen nuimen."
"De Magdalena-eilaanden (Fraans: Îles de la Madeleine, Engels: Magdalen Islands) moakt nen kleainn archipel in n Saint Lawrence-boai met n laandöppervlok van 205,53 km². t Leg dichter biej Prince Edward Island en Nova Scotia, moar is önnerdeal van n Kannedeesn previnsie Quebec."
"Vuurtör warn moakt, en doardeur nömn t antal skeepswräkke of, moar d'r bint nöch immer völle skeepn te veendn öp de straandn en önner t woater."
"In 1868 skreef Franz Liszt, den't Grieg nog nooit etröfn har, ne anbeveling noar t Noorske Ministerie van Oonderwies, woerduur't Grieg ne reaisvergoding kreeg. Ze tröfn mekoar in Rome in 1870. Tiedns öar eerste gesprek leupn ze Griegs Vioolkonsert Nr. 1 duur, den't Liszt onmeundig ansteund. Bie t tweede treffen har Grieg zinne partiejn van zin Pianokonsert met enömn, den't Liszt zo vortspöln. De tooheurders warn oonder de indruk van t stukke, mer Grieg verteeln um vreandelik det he t te rap har espöld. Aanderzieds gavn Liszt advies an Grieg oawer t skriewn van stukke, zo as bievuurbeeld ne mellodie van n tweede thema in n stukke al in t eerste thema te loatn heurn duur bv. nen trompet."
Volgens de gebreukelike definisie binnen Noord-Amerika in Zuid-Amerika aparte kontininten. Ze binnen allebeie groot genoeg in ze binnen allienig maar duur n smalle laandingte mit enkanger verboenden. Ok Afrika geldt as n apart kontinint. t Kontinint Eurazië is eskeien van Afrika duur t Suezkanaol.
"Vanof 1928 wierd an-evangen met de joarlekse voart. Et bestuur van de Veraeniging Volksfeest had in Laeg-Keppel nen gondelvoart ezene en skref doarnoa in de Aaltensen Krante: ‘Doar veel zo'n waterfeest gans in de smaak. Veural bi-j aovond as alles feestelek verlecht wödt, bunt skitterende anzichten te behoalen.’"
"In de Biebel wödt Kaïn daal-ezet as n waorschuwing teengn de zunde en de gevoolgs dervan. In de kunst is de dood van n oonskuldign Abel vake of-ebeeld as veurofschaoduwing van n dood van Kristus. In n Ni'je Testement wödt Abel enuumd in de brief an de Hebreen 11:4, die n verklaoring biedt veur Gods veurkeur veur Abels offer: Deur zien geleuf hef Abel God n offer bracht dat better waarn as dat van Kaïn. Um zien geleuf verklaordn God hum rechtvaordig en naamn hum zien offer an. Deur zien geleuf blef Abel sprekkn, ok nao zien dood."
"Eursinge is een officiële kern in de gemiente De Wolden, Nederlaandse pervincie Drenthe. 't Is elegen an de westelijke ofrit in zudelijke richting nr. 28 van de rieksweg A28 mit de ansluting van de pervinciaole weg 375 bij Pesse."
"Ien tieds dat t stippen ien de saus bie bovenstoande gevalen aigelks allend bie de mostertstip veurkomt, is t ien Japan ook gebroekelker om te stippen as om saus over de moaltied tou flijen. Sojasaus is n aiwenolle traditsie en kin bie elke Japanse moaltied. Bie gerechten as soezie wordt t puur broekt, môr bie aander gerechten, zo as gyoza worden der verschaaidene toudounens bie doan, zo as sitrussap, witlook, boslook of viskesaus. Sumtieds wordt der ook sake en sukker biedoan en den hait t teriyakisaus."
De kriteria wööran de lidstaoten mutten voldoen staon beskraeven in de Kriteria van Kopenaege. Onderdeel van disse kriteria is t volledig aovernemmen van t gemeenskapsrecht.
"De regio Revierenland, in de Nederlanse previnsie Gelderland, bestaot uut drie deelgebieden: Tielerwaard, de Bommelerwaard en 't Land van Maas en Waal. 't Gebied loopt van 't Maas-Waalkenaol in 't oosten tot de A2 in 't westen bie Waardenburg, van de Nederrijn/Lek in 't noorden tot de Maas in 't zujen."
"Gemiddeld bestoat kapeln oet ongevear 18 man. Det beteeknt neet det dee allemoal meziek maakt, mear ze stoat wal op naamn van de kapel. Dr beent n antal onmeundig grote kapeln dee't met öar spöllersantal boawn de 20 komt, en ook kapeln van meender as 10 man. Duur de boot enömn kom iej dan op 27.300 leu dee't in n kapel spölt."
"'t ""sakrement van de voetwassing"" stelt mensen in staot de ervaoring te dielen mit Jezus. 't Dient ok as constante erinnering da-j liefde, eiliging, nederigeid, vergeving en dienstverlening neudigebt. Iederiene die de deup ondergaon ef mut zien of eur voeten laoten wassen in de naam van Jezus Christus. De wederziedse voetwassing kan uut-eoefend wonnen as dät passend is. (Jannes 13:17)"
"Heuvel worden in 1864 geboren op boerderieje Blauwhand in Laorne. Hee hef eerst as knech ewarkt op de boerderieje van zien va, later was hee onderwiezer in Laorne bie meester Postel. In 1890 worden hee hoofd van de schole in Gelster. Vanaf 1901 was hee schoolhoofd in Borklo, eerst van de Hofschole, later van de boerenschole (landbouwschole), de latere H. W. Heuvelschool. Vanaf 1892 tot an zienen dood in 1926 gaf hee ok landbouwcursussen. Wieter was hee heel betrokken bie het karkelek wark en de drankbestrieding. Hee was slim belaezen en had belangstelling op allerlei gebied."
"De scho is emaak in de vorm van de voot. 't Bovenmateriaal (leer, kunsstof of stof) is meestentieds soepel um goed te passen. De zool is van wat stugger slietvas materiaal emaak (leer of rubber), mar kan wel meebewegen bie 't lopen. De hakke van de scho is meestentieds van stug materiaal, zodat de drager dervan, der neet deurhinne kan zakken."
"Deur t hierboven nuimde spiroalproces, wuiren allend leutje planeetkes vörmd, ook wel bekend as asteroiden. Deur de swoartekracht van de zunne draaiden zai om de zunne hin. As dizze mit n andere asteroide botste, kwam der zo veul kracht vraai, dat baaide astroiden smolten en n keern vörmden. Dizze keern trok andere asteroiden aan, dij ook in botsen kwam en smolt, enz."
"Zien hoge notering op disse lieste uut de internasionale kommersiële suksessen Levels (2011), I Could Be The One (2012) en Wake me up! (2013) dat zelfs nao n koppel weken al bovenan stung in zowel de Single Top 100 as de Nederlaandse Top 40 en oek in n bulte butenlaandse muziekliesten."
"De Duutse naom is Sonnabend (= veuraovend van de zundag) of Samstag, saomensteld oet een op 't Hebreeuwse woord sabbat of sjabbat teroggaond leenwoord, en Tag (dag). De wekelijkse rustdag wördt deur de joden en deur een antal christenen op dizze dag holden. De reden is dat de Biebel beschrieft dat God, naodat Hij de wereld in zes dagen maokt had, op de zeuvende dag, de zaoterdag of sabbatdag, rust nam."
"De veenmossen, bouwstienen van et vene, kommen langzeman terogge. Hiertoe beheuren et waeterveenmos, et hoogveenveenmos en et rood veenmos. Ok aandere bedriegde plaanten zoas et blauwe klokkien en dwargvlas kommen vaeker veur."
"Duutslaand steet bekeand um de grote militeare marstradisie. Ieder regimeant har doar zinnen eegnen mars. Keuning Frearik Wilm III hef in zinne tied in Duutslaand t gebroek van bepoalde märse vaste legd. Alle märse dee't in t Duutse leager espöld wordt, goat terugge op disse verzameling van märse. Oonder de Nazi's wördn völle prusiese märse broekt. t Majesteatelike geveul van disse märse pasn good bie öare ideejn oawer oawerheersing. Doarumme roopt beroomde märse as Preußens Gloria en Der Königgrätzer Marsch rechtevoort beaide bewoondering en wierstaand op."
"Ien zien wetenschoppelijk waark perbeerden Kloeke de geografische spreiding van taalverskijnsels uut te leggen deur historisch onderzuuk, en perbeerden hi'j historisch-taalkundige hypotheses te bewiezen deur taalgeografisch onderzuuk. Hi'j dreug deran bi'j det de taalgeografie verskeiden decennia de neerlandistiek beheersten."
"Korhoonders tref iej in n groot deel van t noordn van Europa, ook in België en Neerlaand. t Korhoonder is in Europa nen kultuurvolger. Van oorspoonk kon t zik good redn in haalflösse boargbossen met morrelaandn en heede. Doo't de roewe groondn oontgunn wördn, kree'j in t oostn van Neerlaand hele heedevlaktes, woer't t korhoonder zik good redn kon. Doo't de heedeveeldn verdweenn, dr mear toeristn ofkömn op t de oawerbleewne stukn, en t gebeed verdreugn, is dr weainig van de korhoonders oawerbleewn. Dit geeldt vuur heel Europa."
"In Speuld wort der vanzelf ok dialekt epraot, t dialekt liekt stark op t Armeloos en t Putters. t Dialekt van Speuld komt ok veur in t Woordenboek van de Gelderse Dialecten, en het as kloekecode F125p."
"De hypothalamus is verantwoordelik veur bepaolde metaboliese prosessen en aandere aktiviteiten van t autonome zenuwstelsel. t Stelt bepaolde neurohormonen samen en gif ze aof, oek wel vriemakende hormonen eneumd, en disse hormonen bussen aandere hormonen in t harsenanhangsel an of remmen ze aof. De hypothalamus zörgt veur de temperatuurregeling van t lief, overlevingsgedrag (zo as: honger, dorst, vechten, vlochten, paoren), belangrieke aspekten van ouwerschap en hechtingsgedrag, vermeuidheid, slaap en sirkadiane ritmes."
"As gien aander ien Nederlaand hef Kloeke hum bemuuid um de taalkundige kartografie te standaardiseren. Mit De Vlaamse dialectoloog L.J.J. Grootaers prakkezeerden hi'j een coördinatensysteem uut, waorbi'j elke plaats ien Nederlaand en Vlaandern zien eign combinatie van een letter en een getal kreeg; de ""Kloeke-code"" of ""Kloeke-tabel"". Dit systeem hebt ze vanof de oprichting gebruukt op het Meertens Instituut, daor-as 't wieder ontwikkeld en edigitaliseerd is."
"In n Oorlog van 1812 zeundn de Britn n leager um de stad te vereuwern. De Britn wörn dik versloagn duur de Amerikaann, duur leaidige van Sir edward Pakenham, in de Slag um Niej-Orleans van 8 jannuwoari 1815."
"Koster vund det de in 1953 op-erichte Drentse Schrieverskring, daoras e bi'j kwaamp, veural leden har die niet in literaire skrieveri'je interesseerd waren. Partie leden wolden hum vanwegen de inhold van zien skrieveri'je royeren, mar 1991 weur hi'j onder 't veurzitterskop van Klaas Kleine ekeuzen töt volmacht."
Schlüter studeern Geskiedenis an de Universiteat van Utrecht. Seend n 28sten jannuwoari 2011 is hee proveensiedichter. Hee skrif beaide in t Hollaands en in t Tweants.
"Et Kleifries is et meerst algemiene, meerst spreuken dialekt van et Fries. Wie Fries leert, leert gewoonlik et Kleifries, de taelvorm waorin de meerste anbeuden kursussen opsteld binnen en waorin de meerste boeken schreven binnen."
"De meeste hormonen uut de hypothalamus wörden via t harsenanhangsel aofegeven an t bloed. De hypothalamus zörgt veur homeostase (lichaamsevenwicht); dit is oek de bloeddrok, hartslag en temperatuur."
"Plaanten, algen en blaauwalgen köant fotosyntetiseren. Disse leawensvörme hebt veur fotosyntese water en kolhydraten neudig, en geewt zoerstof as ofvalstof of. Een paar aandere bakteriesoorten geewt bie de fotosyntese gin zoerstof of. Dit wörd anoksigene (zoerstofloze) fotosyntese neumd. Zowat alle leawensvörme haalt oet fotosyntese voor en kracht, of kolstoffen in organiese verbeendingen. Een leawensvörm wat zelf fotosyntese kan oetvoeren, wörd fotoautotroof neumd. Doartegenoawer stoat de chemotrofe leawensvörme, dee chemiese verbeendingen neudig hebt vuur fotosyntese. Wiedters gef et nog wat leawensvörme dee kolstoffen haalt oet verskillende organiese verbeendingen, in plaatse van oet kolstofdiokside. Disse neumt gelearden dan wier fotoheterotroof."
"De noam ""stip"" komt den ook van t gebroek om eerdappels der ien te stippen. t Wör vrouger ook broekt als aalgemaine noam veur mostert, omdat mostertstip doudestieds de ainegste toupazen van mostert was."
In september 2006 wör n rapport publiseerd deur n olden Unilever topman A. Burgmans. Volgens dee kommissie is disse proveensie neudig umme de Raandstad internasjonaal belangrieker te kriegn.
"De ""Veluwse Troubadour"" Frans Nieuwenhuis schreef in t Veluws n lied over t kasteel, eneumd Cannenburgher klöksien. Dit lied wordt in de volksmond ok wel ""t Vaossens Volkslied"" eneumd."
"Onder de titel De Verdichting publiceerden e Twèentse vertalings van gedichten uut verskeiden talen in 't Twèentse weekblad De Roskam. Mit Frank Löwik hef hi'j de Twèentse vertaling emeuken veur 't stripboek Asterix den Galliër (1997), det hi'j ok hef uutegeben. Ok was hi'j taalcoach (eerste jaor) en hef hi'j dialogen vertaald (tweide jaor) veur de Twèentstalige zieperiege Van Jonge Leu en Oale Groond."
"Nöast t konservatorium kö'j ook an n universiteit musikologie studeern, mer det is vuural op theorie erichtet, en instrumeantbehearsing is nit neudig. Wieders gef t ook nog rockakademies dee't zik richtet op popmuziek."
Noa n oorlog is dr n Jöds Museum op ericht. Doarin wörd de geskiedenisse van de Westfaalse Jödn oet estald. t Wör in 1992 opend en in 2001 oet ebouwd.
"n Klarinet is n muziekinstrumeant oet de hooltbloazersgroep. n Namen keump van t Italiaanse woard clarino (wat verwaant is an t Germaanse klaroen, n soort trompet) met t achterplaksel -et (wat kleain betekent). Dit keump duurdet de eerste klarinetten nen toon hadden den't völle op nen trompet leek. t Instrumeant hef ne lecht cyllinidriese oetboaring, en hef n eankel reed."
"Netgelieke verhaaln komme wi'j ok bi'j aandere volker teengn, waordeur men deankt dat de aole rivaliteit tussn de rundtrekknde veehaolders en de stee-ebunden laandbouwers t fundament vormt veur t verhaal."
"Marie Curie werd geboren äs Maria Salomee Skłodowska in Warschau in Polen. Ze verhuzen naor Paries um scheikunde en netuurkunde te studeren an de Sorbonne. Ze werd daornao de eerste vrouwelijke docent an disse universiteit. An de Sorbonne leren ze een andere docent kennen, Pierre Curie, waor ze laoter mee zol trouwen."
"Een ko is een vrouwelijk rund, 't mannetjen heet een bolle. Tot één jaor wonnen een ko een kalf eneumd; daornao tot de volwassenheid heet 't bees een pinke."
"De bekeandste moarken wearldwied zeent Coca-Cola, River Cola en Virgin Cola. Aandere opvallende moarken zeent Jolt Cola, woer as extra völle kaffeïne in zit, Inka Cola, een vuuranstoand Zuud-Amerikaans moark wat slim ofwik van de cola zo as det in et Westen bekeand is. Van Mecca-cola geet een deel van den opbrengst noar hulpe an Palestienen. Ook in de islamitiese wearld zeent der verskeaidene soorten cola, um nen tegenhanger te beden vuur de Amerikaanse produkten. Dit zeent oonder mear Zam Zam Cola en Parsi Cola. Wieders he'j nog OpenCola, woervan as et resept openboar is oonder de GNU General Public License, zodat iederene et noa kan maken."
"De Friese naom veur zaoterdag is sneon. Dit sneon hef as oldere vörm snjoen, wat een saomentrekking is van sunne (Oldfries veur zunne) en joen (Oldfries veur aovend, tegenswoordig speld as jûn, mar hetzölfde oetspreuken). Net as bij 't Duutse Sonnabend hiet dizze dag bie de Friezen dus letterlijk vertaold 'zunne-aovend'."
"In sommige Europese landen wodt pröttelmarkten ok wal Chinese Markte eneumd, umdat doar völ Chinese immigranten een kröämpken holdt. Zo hef de vleujenmarkte van Boedapest veurnoamelek Chinese pröttelkröäme, dee-t veurnoamelek ni-j grei verkoopt."
"In 1672 wödden et kasteel deur de Fransen löäg-eplunderd en in braand estokken. Et umrengende park en boomgeerden wodden verneeld. Dreks hiernoa beslotten de toonmoalige eigenoaren, Godard Adriaan van Reede en Margaretha Turnor, tot den bouw van n indrökwekkend en stoatig hoes in classicistiesen barokstiel. Graaf Godard van Aldenburg Bentinck kreg et hoes in 1879 in hende. Umdat et hoes vanof de 19de eeuwe had löäg-estoan leet hi-j et opknappen. Hierveur reep hi-j de hulpe in van architekt Pierre Cuypers. Cuypers leet under andere de zoldering van de boavengalleri-je beskilderen, de etzale versiern en de gobelinkamer opni-j inrichten. Noa de verbouwing wol Bentinck et hoes inwendig mooi maken en de völle kunstschatten, dee hier vanof de 17de eeuwe noartoo waren ebracht, wier tot eur recht loaten kommen. In 1918 kwam den evlöchten Duutsen keizer Wilhelm II bi-j Aldenburg Bentinck op et kasteel wonnen, umdat hi-j uut Duutslaand evlöcht was. Hi-j hef 2 joar op Amerongen ewond. Doarnoa is hi-j noar Huus Doorn verhuusd."
"As schriever hef e de filesofie populariseerd en commentaoren eschreven over völle onderwarpen. Hi'j vervolgen 'n familietraditie van politiek activisme, waar 'n promenent anti-oorlog activist en propageerde de vri'je haandel met anti-imperialistiese naties."
"Öp t loatst is der ok nog de boetenste ringe, dee start biej de Universiteat Tweante en dan deur t Hoawngebeed, kruuzend met de N18, laanks de [[[Helmerhook]], deur Wesselerbreenk en Stroinkslaanden, deur t plattelaand noar t Wooldrik, laanks Velve-Leendenhof en Stokkerst biej n dreaspröng van de Oldnzelsestroate en Lösterstroate endet. Disse roete geet oawer de Auke Vleerstraat, Usselerrondweg, Broekheurnerring, Zuid-Eschmarkerondweg en Noord-Eschmarkerondweg."
Nationale Muziek-Academie van de Oekraïne - P. I. Tsjaikovski - (Oekraïens: Національна музична академія України імені Петра Чайковського) - Kiev
Koster was coördinator van de lesboeken Noordenvelds en Midden-Drèents. Hi'j was ien van de samenstellers van een cursus Drèentse spelling en een literatuurcursus veur Radio Noord. Veur de Drentse Courant en 't Dagblad van het Noorden skreef e columns van 1986 töt 1992. Ok hef e van veul Drèentse publicaoties corrector of endredacteur ewest.
"Grote stellages (Gerüste) van eken- of grenenholten balken wördt evuld mit takkebossen van ""Schwarzdorn"". Bovenlanks lig een geute woar het op-epompte zolte water overlöp en deur de takkebossen rieselt. Deur de wind, die tussen de takken deurweait, wördt een groot diel van het water uutedampt, het brein wördt op-evangen in grote bakken onder het gradeerwark. Vandoar wördt het noar de zoltziederi'je epompt, woar het verder tut keukenzolt wördt verwarkt. De mieste zoltfebrieken warkt tegenwoordig heel aanders. De gradeerwarken stoat der veurnamelik as toeristiese attraksie en ok veur mensen die wat an de luchwegen hebt."
"De stad zölf hef 301.834 inwoners (2014) en vörmt 't centrum van 't industriegebied van Opper-Silezië, dat met zien 3,5 miljoen inwoners in zowat de grootste agglomeraotie van Polen vörmt, zölfs nog groter dan die van Warschau."
"n Laandmassa die te klean is om n kontinint enuumd te worren, is n eilaand. Over t algemien wort Gruunlaand ezien as t grootste eilaand in Australië (vier keer zo groot) as t kleanste kontinint. n Kleane laandmassa die via n vrij kleane laandingte mit n angere laandmassa verboenden is, iet n skiereilaand."
"Textiel - Töt an den Tweeden Wearldoorlog wör hennep völle broekt vuur et maken van kleare, as vervanging van linnen of katoen. Al in 600 v.Kr. breukn ze in Sjina al hennep vuur kleare. In de Middeleeuwen köm et in Europa. Rechtevoort wordt hennepvezels broekt vuur bokses, jasken, sökke en truien."
"De plaante kump veur in helder, zeut of zwak brak, meestentieds vrie voedselriek, stilstaond of zeutjes an streumend waoter dat hooguut een meter diep is. Bestuving wonnen edaon deur verschillende insekken. Oek kan zelfbevruchting plaosevienen bie onder-edeuken bloemen."
"Achtet derop: de aanduding 'konservatorium' is neet in alle laanden ne geliekweerdege aanduding van ne meziekvakopleiding. Der bunt laanden dee at et breder bekiekt, in de zin van 'meziekskole', doarnoast broekt völle laanden 'konservatorium' neet veur eure meziekvakopleidingen."
"In Nederlaand bunt er verskeidene stadspoorten in bi-jveurbeeld Amsterdam, Zutfent, Amersfoort en Zwolle. Ok in België bunt nog oaver-ebleaven stadspoorten in bi-jveurbeeld Brugge of Mechelen."
"n Klaank van n basgitaar wörd vuur n groot deel duur t instrumeant (hoolt, snoaren, elemeanten en ellektries), n spöller (vingers, plektrum, doem) en de spölmanere (strieken, plukken, slappen...) zelf bepoald. Doarnöast is t soort verstoarker en luudsprekker belangriek vuur n klaankkluur. Kortweg he'j dree soorten verstoarkers: met buuze in vúúr- en eandtrap, met buuze in allene de vuurtrap en transistor eandtrap, en volledige transistorverstoarkige."
"Hosni Moebarak, Mohammed Hosni Said Moebarak of Mubarak (Arabies: محمد حسني سيد مبارك) (Kafr el Meselha), 4 mei 1928) is nen Egyptischen kearl uut de politiek en was vanof 1981 tot 2011 presideant van Egypte."
"De verwachting is dat as gevolg van de klimaotsveraanderingen de oeveuleid wäter die naor de Waddenzee eloosd muut kunnen wörden, muut verdubbelen. Ierbie wördt der van uut-egaon dat 't wäter in de Waddenzee 25 centimeter oger wördt ten opzichte van 't Iesselmeer. Now is 't doel um de spu-capaciteit te verdubbelen en ok um de ekelogische samenang van 't Iesselmeer en de Waddenzee te verbeteren."
"Deelen ligt op de zujelike Veluwe, op n heugt van ongeveer zestig meter en wort grotendeels umringd deur bos, heed en zaandverstuvingen, in noordwestelike richting deur t Deelense Zaand (onderdeel van t Nasionaol Park De Hoge Veluwe) en in noordoostelike richting deur t Deelerwoud. Zuudwestelik ligt de vroggere Vliegbaosis Deelen en zuudoostelik t Vliegveld Terlet (bestemd veur zweefvliegen)."
"De meeste basgitaren beent ellektries, mear der bestoat ook onverstoarkte basgitaren. De klaankkaste doarvan is feaitelik te kleain en dus zoonder verstoaring nit good te gebroeken. n Klaank doarvan lik wal wat op nen etokkelden kontrabas."
"Ien Grunnen wör van oldsheer mostertstip as wichtegste saus broekt. t Wör môkt van Grunneger mostert, mengen doan mit wat stôkjes spek, spekvet en meugelk wat room of mèlk. t Wör eten bie eerdappels dij der in blokjes of hailmoal instipt wörren. Veur 1900 haar man voak bie elke zitstee n zinken koeltje ien toavel, woar of de mostertstip ien ging, woardeur elk zulf bie zien bred n eerdappel stippen kon. Tuzzen sikkom 1900 en 1950 wör dit vervongen en was t gebroekelk om n stipkopke bie t bred te hebben. Tegenswoordeg wordt Mostertstip eten as n sauske der bie en nait meer as heufdmoaltied."
"Jacques Cartier was n earstn Europeesn den t eailaand döa bezeukn, in 1534. Al hönnerdn jöare doarveur döa de Mi'kmaq-indioann t eailaand bezeukn as ploatse veur n sezoonsjacht, woarskienlik öm doar etn te hoaln van de grötte walruspopuloasie. D'r bint n antal archeologies interessaante pläkke vöndn öp n archipel."
"Woarskienlik geet Goeree-Overflakkee bie Zeelaand, umdet dit ok al zo op de rechtevoortse kaartn an-egevn steet en kultureel en taolkundig meer mit Zeelaand van doon hef, as mit Hollaand."
"Eeuwenlank wordden hier op de zelfde maniere eboerd, die ezien wordt as n veurbeeld van de potstalkultuur. Akkerbouw, t houwen van schaopen en t hakken van ekenhout (de looizuur uut ekenschellen gebruukten ze in de leerlooierieje) zörgden veur de neudige inkomsten."
"In 1881 kwam de leste bewoonster van t kasteel uut de tied, waornao heur bezittingen verdeeld wordden onder familieleden. t Kasteel dreigden of-ebroken te worden, mar kon verkocht worden an Eduard, baron van Lynden. De leste partikuliere eigenaar was Richard Cleve. Nao de oorlog wordden t kasteel in beslag eneumen deur de Nederlandse Staot, waornao t in 1951 veur n symbolies bedrag verkocht wordden an de Stichting Vrienden van Gelderse Kastelen. Tussen 1975 en 1981 wordde t kasteel op-eknapt en, mit hulpe van verscheidene schenkingen, opniej in-ericht. In 2006 kon de stichting op n veiling in Brussel n groot deel van de huusraod weerummekopen. t Ging hierbie um zilverwärk, peerdedaekens, huusraod en n familievaondel uut 1759."
"'t Beleg van Grol was ne belegeringe van de veste Grolle in 1627 deur Frederik Hendrik, ok wal den 'Stedendwinger' eneumd. 't Was in de tied van den Tachtigjoarigen Oorlog, en Grolle was in dizze periode meermoals bezet ewodden deur de Spaansen. Um de stad noa joaren van Spaanse bezetting endelek definitief weerumme te kriegen veur de Nederlanden, hef Frederik Hendrik ne grootse belegeringe op-e-zet. Nadat hee met zien laeger van wal twintigduuzend man in iets meer as ene wekke ne onmundige 'circumvallatieliene' van 16 kilometer lang had an-e-legd, zodat gin mens de stad nog in of oet kon, begun Hendrik Grolle duftig onder vuur te nemmen met kogels en vuurballen. Langs dizze liene waren schansen en andere fortifikasies ebouwd veur de tröppen en kanonnen, zoas de Engelse schans."
"In Europese laanden en Amerika he'j as gemakseten veural friet, kroketten, frikandellen, eierballen, bamischieven, nasischieven, hamburgers, pizza's en brukjes mit gyros, döner kebab, shoarma of falafel en in Engelaand vis mit patat en eek."
"'t Vrogge kristndom was aans dan veul luu deankt. Der was gien kristlikn biebel. In plaatse doarvan gaavn kristenen 'n bulte varsies van 't verhaal ('oaverleverings') deur. Uutendelik wödn de Evangelien op-eschreevn. Mar pas 30 töt 60 joar nóá at Kristus uut de tied kommen. Völle geleerdn nempt noe an dat Mattheüs, Markus, Lukas en Johannes allange uut de tied waarn toe-as heur evangelien eschreevn wödn. Al de vier evangelien bint anoniem eschreevn. De titels bint der bi-j edoan deur latere bewarkers, niet deur de skrievers zölf. En 'n ni-je dreie oaver 't verhaal van 't vrogge geleuf is dat der méér as vier evangelien waarn. Der waarn der zölfs meer as dartig. Evangelie betekkend 'goed ni-js'. Dus de vroage toe de tied was: wie 's Jezus en wa's 't goede ni-js oaver hum? Völle luu hebt die vroage op 'n verskillnde meniern bekekken. In de 200 joar noa at Jezus uut de tied kommen deun letterlik tientalln varsies van zien lèèvn en bosschop in de rondte in."
"Matteüs 5: 17 I-jluu mut nie dèènkn da'k ekommen binne umme de Tora en de Profeten vot te doe; Ik binne nie ekommen umme ze vot te doe, mar umme ze 'n volle betekkenisse te geevn. 18 Ik zegge oew: zolange as n hemel en d' earde bestoat, zal der nie íéne streppie of puntie uut de Tora vot edoane wödn, tötdat an alles 'n ende kump. 19 Dus, wie ok mar 't kleanste van de gebeudn vot döt, en aandere luu leert 'tzölfde te doe, zal ok 't kleanstn enuumd wödn op 't hemelse koninkriek. Mar wie zich an al de gebeudn höldt en aandere luu leert 'tzölfde te doe, den zol n grootn name hebbn op 't hemelse koninkriek."
"Ien t Grunnegs is t woord man meer n aalgemain woord en wordt maisttieds nait broekt. Meer broekt is t woord kirrel, dat veuraal spreektoal is, in tieds dat man meer schrieftoal is. t Meervold van t woord man is mannen of manluu."
"De Gelderse oorlogen kwamen tot ende met ne oaverwinning veur de Bourgondiese Nederlanden. Hierdeur kwamen alle Nederlanden under éen centroal gezag, dat van Karel V van et Heilige Roomse Riek. Veur et ontstoan van et Nederland van vandage was den uutkomst van de Gelderse Oorlogen van groot belang. Et ontstoan van nen Nedersaksischen stoat bestoande uut Gelderlaand, Oaveriessel, Drenthe, Grunnen en Freeslaand was veurkommen. In plaatse doarvan ontstoand tiedens den Tachtigjoarigen Oorlog, ne halve eeuwe later, de splitsing tussen de Habsburgse Nederlanden in noord en zuud."
"De meuglikheaid besteet det de Köp van Noord-Hollaand, de Noordoostpolder en Tessel of-ezonderd wordt en te hope ne nieje proveensie Waterlaand vörmen goat. Ok Lelystad hef ne grote kaans hierbie inbegrepn te wordn. Zeewolde is mear ericht op Gelderlaand en de Veluwe, dit zol wal es bie Gelderlaand könn goan heurn."
"t Heemkeundig Museum van Heimatverein Lembeck is oonderbracht op de böawenste verdeping van Slot Lembekke en stalt opgreawingn en spoers van handwoark, boernleawn en skeepsbouw oet."
Ommen is een kleine stad an de Vechte in de Nederlaanse previncie Oaveriessel. 't Stadtien lig in de gemiente Ommen en in de laandstreek Sallaand. Ommen is esticht biej een deurwaadbare plaatse in de Vechte vlak veur de monding van de Regge. Archeologische vondstn uut de 8e eeuw loat een eerste nederzetting zien. In bisschoppelijke documenten wördt de ploats in 't jaor 1133 enuumd as Umme. In 1150 is d'r een karke ebouwd en sund 1248 (21 joar noa n slag bi'j Aone) hef Ommen stadsrechten.
"Völle internasjonale grote bedriewe hebt n heuwdkantoor in Lissabon, en t is doarduur de neegnde stad van de wearld wat t antal internasjonale bedriewe angeet. In Lissabon zit ook de Portugese regearing en n Presideant wont dr."
"12 oktober - Columbus landt op een (neet mit zeakerheid an-ewezzen) eilaand in de Bahama's. Untdekking van Amerika, of beater ezegd heruntdekt."
"17 augustus - Jos Brink (65), Nederlaans (heurspel)acteur, kabberetjee, musicalster en -producent, columnis, schriever, predikant, radio- en tillevisieprissentator"
"1 - Duutslaand veurzitter van de Europese Raod. Bulgarije en Roemenië wonnen tot de Europese Unie toe-eleuten, en 't Iers zal een officiële taal van de Europese Unie wonnen. De Eurozone zal uut-ebreid wonnen mit Slovenië."
"Bern is allinnig de facto heufdstad, want officieel hef Zwitserlaand gien heufdstad. De stad wördt Bundesstadt of la ville fédérale eneumd. De discussie of Zwitserlaand een heufdstad möt hebben is al zo old as 't laand zelf."
"Verdreeiing van t geluud met behulp van effekten is oonder basgitaristen nit zo gebroekelik. Gebroekte effekten beent oonder mear Chorus, Distortion, Compressor, Equalizer, Enhancer, Limiter, Octavider, Overdrive, Flanger, Sustainer, Envelope filter, Autowah en Fuzz. Ook vuur basgitaren he'j spesjale effektpedalen."
"t Pompsters is n Nedersaksisch dialekt dat proat wordt ien t loug De Pomp (Kölmerpomp), ien t midden van t Friese gemeente Kölmerlann. Der wordt vanuut goan dat t aantal dij dit dialekt nog proat om en bie de 200 minsken komt, dij t meest tot de ollern heuren. t Sprekerstal nemt dan ook of."
"As onderdeel van de Hanzeliende tussen Lelystad en Zwolle is der n stasion in Dronten ebouwd, dat op 9 desember 2012 in gebruuk eneumen is. Dronten is hierdeur beter bereikbaor ewörden, de reistied van Dronten naor Zwolle is noen zo'n twintig minuten."
"t Lik derop dat dit verschil in ontwikkeling zörgt veur de geslachtsgerelateerde verschillen in t denken, seksuele gerichtheid, agressie en kognitieve funksies. Wetenschappers denken dat homoseksuele gerichtheid veroorzaakt wörden deurdat der tiejens de embryonale ontwikkeling wél testosteron vriekömp mer bie de feutale ontwikkeling niet. Dit blik oek uut onderzeuken van de Nederlaandse neurobioloog Dick Swaab. Volgens Swaab is der oek n dudelik verschil te zien in de hypothalamus bie transseksuele vrouwluui en manluui a'j t vergelieken mit meensen die niet transseksueel bin. Bie transseksuele vrouwluui zollen in de hypothalamus vrouwelike en bie transseksuele manluui, mannelike eigenschappen an-ewezen kunnen wörden. De hypothalamus warkt bie n transseksueel net zo as t geslacht waorvan e angif dat e is. n Man-naor-vrouw transseksueel hef volgens de onderzeuken van Swaab dus daodwarkelik vrouwelike harsens. Naor de biologiese relasie tussen homoseksualiteit/transseksualiteit en de hypothalamus is in Nederlaand veural onderzeuk edaon deur Dick Swaab. Hij steet internasionaal bekend op t gebied van hypothalamusonderzeuk."
"t Kreagn n noam in 1663 deur n seigneur van t eailaand, François Doublet, noar zinne wief, Madeleine Fontaine. In 1755 warn de eailaandn beweund deur Fraans-spreknde Akadienen. Wannear de Britn de Akadienen oet de Zeaprevinsies van Kannada verbann döa, kömn zee nich zoo wiet as de Îles de la Madeleine. Töt öp n dag van vandoag vlög de Akadiense vlagge nöch immer öp t eailaand, en zeet de inwönner (Madelinotes) zichzölf nöch aajt as zoowa Akadienn as Québécois."
"In et daegelikse taelgebruuk wodt et woord filesefie bruukt om elke vorm van wieshied of levensbeschouwing an te duden (zoas in ""iene zien filesefie"") of iene zien uutgaankspunten (zoas in ""et sluut niet an op de filesefie aachter dit plan""). Dit verschilt van et begrip filesefie in een akkedemische kontekst."
"In et begin was et auteursrecht bedoeld veur beuke, moar tegenswoordigs ok veur völle andere zaken, zoas pregrammatuur, films, op-enommen meziek, foto's en beeldende kunstwarken en journalistiek wark (met uutzondering van ni-js)."
"41% van de Zwitsers is rooms-katteliek, 40% griffermeerd, 2,5% is lid van een Freikirche (protestanse karke zonder biezondere baand mit de overheid), 5,5% beheurt tot een aandere kärkgenootskop of aandere godsdienst en 11% is niet an-esleuten bi'j een religie. Van de butenlaanders in Zwitserlaand is 44% rooms-katteliek, 5% Grifformeerd, 17% Orthodox, 18% islamitisch en 2% is niet an-esleuten bi'j een religie."
"Tusken de Nigerrivier en et Tsjaadmear lea nen vlak beste groond, woer as de Hausa-keuninkrieken warren. Disse keuninkrieken blöaiden tusken et middeln van et 14de joarhoonderd töt et begin van et 19de joarhoonderd. Doarnoa wörden ze in enömmen duur Osman dan Fodio, den as et Sokotoriek stichten. De keuninkrieken van de Hausa hungen neet nauw samen, mer vörmden meardere federasies van verskillende keuninkrieken, lös van mekoar. Ze warren min of mear demokraties: de keuningen wörden duur de heugere leden van et laand ekeuzen of vort esteurd.[13]"
"In Nederlaand wörden de blauwe beze veural in Noord-Limburg, t oosten van Noord-Braobant en in Drenthe eteeld. De blauwe beze wörden eteeld op n luchtige zaand- of veengrond mit n lege pH (4-5). Bie n hogere pH greuien de struken haost niet, laoten gebreksverschiensels zien en zullen uuteindelik aofstarven. De blauwe beze hef n vochtige grond neudig."
"In de oorlog, in 1943, stund Jonker zien verhaal Mulders Elsien (det ok an de Riest speult) in de bundel Elf. Het land vertelt. Elf van de beste verhalen uit de elf gewesten van Nederland, verzameld en in-eleid deur deur Max Wolters en in Amsterdam bi'j de Arbeiderspers uutegeven. Wolters was een NSB'er die de streekroman, daorin de dagelijkse veurvallen van de gemienschop veuropstaot, verdedigden teeng de mederne wereldliteretuur. Jonker zien verhaal is waorschienlijk in de bundel edaone zunder zien wetenschop veurof. Jonker hef veur zo varre as bekend is, in de oorlog niet in almanakken of tiedschriften epubliceerd en was ok niet bi'j de Kultuurkamer."
"De Spaanse troepen moggen vertrekken van Frederik, zoas dat in een verdrag met mekare was beslotten. De Grolse leu moggen in de stad blieven, op veurweerde dat zee et kattellieke geleuf af zollen zweren. Dat deden ze dan moar, veur de vorm, want in 't geniep blivven zee met z'n allen katteliek. Grolle was noo endelek in-enommen en zol in Staatse handen blieven tot 't ende van den oorlog."
"'s-Hertogenbosch is ne gemeente in Noord-Braobant, ene van de veer zudelike provinsies van Nederlaand. 's-Hertogenbosch is de heufdstad van de gemeente. Op 1 mei 2014 had dizze gemeente 143.945 inwonners (bron: CBS). De gemeente mek deel uut van t stedelik netwark BraobantStad. Per 1 jannewaori 2015 hef t darp Maasdonk zich bi'j de gemeente 's-Hertogenbosch an-eslötten."
"De dreugde ofriepte blomen van neet-bevruchte vröwelike hennepplaanten (sensemilla) wordt marihuana neumd. Ze wordt keuzen um öaren hogen inhoold van geestanzettende stoffen. Marihuana wörd vuural rookt en mangs ook getten. Alle kannabisplaanten hebt delta-8 en delta-9 tetrahydrocannabinol (THC) en zestig kannabinoïden in verskeaidene samenstelling. Industriëlen hennep mag volgens EU-normen neet meer as 0,2% THC bevatten. Kannabis wat as geestverroemend middel teeld wörd, hef tusken 3 en 20% THC."
"Het auteursrecht is het uitsluitend recht van den maker van een werk van letterkunde, wetenschap of kunst, of van diens rechtverkrijgenden, om dit openbaar te maken en te verveelvoudigen, behoudens de beperkingen, bij de wet gesteld."
Rondomme et eigenlike vene komt een raandzone die inricht wodt as netuurterrein. Et doel hiervan is ok om as buffer te dienen tussen de omringende laandbouwgronden en et vene.
"Tiedens den Italiaansen Oorlog van 1521 - 1526 maakten Karel van Gelre ebruuk van zien bondgenotschap met Frans I van Frankriek um zich uut te loaten roopen tot heer van de Ommelaanden en in éne meujte deur bezetten hi-j et Oaversticht (1522). Et joar doarop wodden hi-j in-ehuldigd in de stad Grunnen en Drenthe. Dit was meugelek umdat den macht hier in hende was van heernboeren, heufdelingen, dee nog wal ens wesselden van partie. Karel van Gelre wodden steund deur de heufdelingen van de Vetkopers. Dit alles brech um in stried met den deur Karel V an-estelden Georg Schenck van Toutenburg den in 1524 Freesland under zien gezag wist te kriegen (dat um-evörmd wierd tot den Heerlekheid Freeslaand)."
"De vertellegies oaver Harm schiet in literair opzicht wal wat tekört: as 't oe beveurbeeld bi'j een bepaalde situatie ni'j döt hoe as de betrokken personages d'r op reageert, wördt dit niet oaveral goed uut-ewaarkt. Ie komt daorumme niet zo dichte bi'j de personages te staon as wel meuglijk ewest had. Ok springt 't hi'j-perspectief soms kats oaver op een vertellersperspectief, en is de voortgaank van 't verhaal mangs wat ebreuken vanwegen 't fulleton-karakter d'rvan. Mar juust dizze naïviteit van de schriever hef ok zien innemende kaante, umdej markt det hi'j dichte stiet bi'j 't volkien det as hi'j beschrif. De vertellegies beschrieft krek de manier van lèven en de aord van de mèensen op 't plattelaand an de Riest. Jonker hef er een bulte authentieke gebruken en ok waore gebeurtenissen in verwarkt."
De Universiteat Feira de Santana (Portugeesk: Universidade Estadual de Feira de Santana - UEFS) is ne Braziljaansen universiteat in de Feira de Santana. Hee is op erichtet in 1976. Der stoat non 7121 studeanten in eskrewen.
"In 1818 wördden Veno op-edield in Stad Veno (de stad) en Ambt Veno ('t plattelaand dat as d'r bi'j heurden). In 1942 hebben de Duutsers stad en ambt weer bi'j mekaer edaon. In 1957 gruuiden de gemiente Veno mit tien hectare, deurdat ze d'r een stokkien van de Noordoostpolder bi'j deuden."
"Turkije onderandelt sinds 4 oktober 2005 met de EU aover toetreding. t Seleksieproses is estart op 20 oktober 2005. t Is onbekend wanneer en óf Turkije toe zal traeden tot de Europese Unie. De Unie is naor eigen zeggen veur 2015 niet klöör um Turkije op te nemmen. De veurige Franse regering ef n ammendement in de Franse grondwet ezet dät n referendum neudig is as Turkije toetred. Määr de Europese regelgeving stiet dit niet toe, en de Franse regering die der now zit ef an-egaeven dät ze t niet ärg vinnen as Turkije eventueel zol toetraeden."
"Ondanks dat Saksen nou bie t Frankische riek heurde, beheul t n groot dail van zien souvreiniteit. Zo mochten de Saksen heur aigen vôrst hebben, heur aigen toal proaten en heur aigen wetten môken en haandhoaven. Allend op gebied van belasten en defensie vörmde t n ainhaid mit de aander gebieden dij deur de Franken veroverd wazzen. Vanôf 24 dezìmber 800 stonden dizzent onder laaiden van de Duutse of, deur homzulf nuimd, Reumse kaizer, woarvan Karel de Grote de eerste was."
"n Warp telt meestal 4 tot 6 welpen. Warpen van 5 tot 8 jongen kommen oek veur, bie uutzoendering zelfs 10. Dit antal is ofhankelik van t voedselanbod. In gebiejen mit veul vossen bin de warpen kleiner. Veul jacht leit tot meer en grotere warpen. Bie de geboorte bin de jongen bliend en doof en wegen oengeveer 100 gram. Ze hen bie de geboorte n doenkere fluwelen vacht, stompe snuutjes en kleine oortjes. De eerste twee tot drie weken bin de jongen helemaol ofhankelik van der moer. De vaor en de helpers brengen de eerste dagen voedsel veur de moer; naodat de jongen espeund bin, helpt oek de moer mee."
"Ongeveer middn in het dörp begön'n ze in 1854 mit de bouw van de Nederlands Ervörmde Karke. Jan van Loo bouw'n in 1857 hierveur t örgel, dat in 1858 in gebruuk eneumn wöddn.(Kiek en luster ok op Youtube, Van Loo Orgel)."
"Niej-Mexiko (Engels: New Mexico) is nen stoat in t zuudwesten van de Verenigde Stoaten. Op t noorden van Niej-Mexiko ligt de stoat Colorado, op t noordoosten Oklahoma, op t oosten en zuudoosten ligt Texas, op t zuden greanzet t an Mexiko, op t westen ligt t an Arizona en op t noordwesten an Utah."
"Saksen-Aanhoalt grìnst aan Nedersaksen, Braandenbörg, Saksen en Tureng. De dailstoat is 20.447 km² groot en het sikkom 2,45 miljoen inwoner."
"Van der Vliet hef de Standaard Schriefwieze ontwörpen veur Twèentse en anverwaante streektalen. Dizze skriefwieze is de miest gangbare veur 't Twèents naost de oldere skriefwieze van de Kreenk vuur de Twentse Sproak en is daor ok op ebaseerd. De Standaard Schriefwieze wik op een paar punten van de Kreenk-skriefwieze of, en d'r bint riegels bi'j edaon die volngs Van der Vliet de streektaalvariaanten in heur skriftelijke weergaove meer op menare antrekt en de leesberheid verhoogt. De Standaard Schriefwieze is fonetischer as de mieste aandere schriefwiezen veur 't Nedersaksisch as 't giet um de uutgaank -n (maakn, beginn, teagn) in stee van -en (maken, beginnen, tegen)."
"Martijje Lubbers (ärtiestnnaam: Martijje!) is ne Dreantse zängeresse, dee't vuural Jazz zingen dut, in t Dreants. Zinne muziek hef ook völle pop-invlood, woerduur t ook good te vertearn is vuur leu dee't nit zo met Jazz oet de veute köant."
"Een sleurhutte is een verplaatsbaor husien dä-j mit een trekhake ächter een auto doen kunt, een soort van anhangwagen eigenlijks. Veur de meeste lu is een sleurhutte allene der verbliefplaatse veur de vekansieperiode, mä der bin lu die der altied in wonen. Vake bint dit lu mit wärk waoveur ze de heeltied reizen mot, bieveurbeeld medewärkers van een circus of kärmisse."
Mangs wörd n gleasken jeneawer in n glas beer ezeunkn en zo tegelieke op edreunkn. Det neumt ze nen duukboot. Dit wörd ook wal met aandere soortn stoarkn draank edoan.
"Hans van Rij (red. en oaverzetting, 1989), Quedam narracio de Groninghe, de Thrente, de Covordia et de diversis aliis sub diversis episcopis Traiectensibus / Een verhaal over Groningen, Drente, Coevorden en allerlei andere zaken onder verschillende Utrechtse bisschoppen, Hilversum: Verloren"
"Russell was van aodelijke ofstamming en hi'j kreeg onderwies van privéleraren. In zien pubertied was e vake arnstig depressief. Geboren in de hoogtijdagen van 't Britse Riek, störf e bi'jna 'n eeuwe later an influenza, toen dat riek inmiddels waar uutiene-vallen. Met zien dood verleur de wèreld iene van zien bekendste intellectuelen en zien morele autoriteit löt een blievende indrok nao. As politiek activist was Russell een fervent veurstaander van karnwapenontmanteling en een uut-espreuken criticus van de Vietnamoorlog."
"In Dezember 2005 kreeg Niger 100% mearvooldige kwietskeelding van t IMF. Det was ongevear $ 86 miljoen Amerikaanse dollar, de OLZS neet met erekkend. Zowat de helfte van de regearingsknippe wörd evuld met giften van oawer vear. Niger kan in et vuurliggende wellicht geeld halen oet ölliewinning, goold-, kollen- en aandere mineraalmienen. De uraniumpriezen zeent wat in de heugte goan de leste joaren. Mer ook in 2005 was der nen spreenkhanenploage en grote dreugte. Dit zörgden vuur een tekort an etten vuur ongevear 2,5 miljoen Nigerienen."
"Bolstoen (Engels: Boston) is n kleine havenstad en n distrikt in t Engelse graafschap Lincolnshire. t Distrikt had in 2011 oengeveer 64.637 inwoeners, en het n oppervlakte van 361,5 km²."
"De blaojen vallen uut mekaar in dreje soorten: de blaojen boven 't waoter bin stevig en rond- tot niervormig, de blaojen onder 't waoter bin langwarpig en dun, twee- of dreespletig en ze bin vertak in dunne gavelvormige slippen. De plaante kan oek overgangsblaojen hemmen dee deels in draodvormige slippen edeeld bin en ze bin deels bladachtig en lopen uut in vrie spitse tanen. 't Kan oek zo ween dat ze gien onderwaoterblaojen hemmen. De drievende blaojen bin vake in dreje tot zeuven delen in-esnejen. An de punte kunnen ze etaand ween. Disse blaojen hef de plaante oek as 't op sliek greuit, 't hef dan gien onderwaoterblaojen. De onderwaoterstengel kan tot tweje meter lange ween."
"Kotten is oostelek elaegen van Wenterswiek. Tussen Kotten en Wenterswiek ligt nog de noaberschop Brinkheurne. Kotten ligt teggen de grenze met Duutslaand, dreks oaver de grenze ligt et Duutse darp Oeding. Met dit darp was doar in de löppe van de geskiednis völle verkeer, zowal gewonen handel as smokkel en vermenging. Völle familienamen bunt doarumme te vinden an beide zieden van de grenze."
"Ok over zien rèdenen um agnost te wèzen schreef e boeken. In zien betoog Why I Am Not a Christian (vertaald as Waorumme ik gien christen binne) valt hi'j de belangriekse argumenten veur 't bestaon van 'n god an en kump töt de conclusie dat d'r gien enkele noodzaak is umme an te nem dat d'r een god bestiet. Ok betoogt e dat religie meer kwaolijke dan goeje gevölng hef. Hi'j beschouwen zichzelf as vri'jdèènker en waar van miening dat mèènsen zich nie mut laoten leiden deur traditie of heilige boeken, ma dat zi'j met hun eing verstaand töt kennis mut köm. Tevens lanceerde hi'j 'n argument dat bekend stiet as Russells theepot, um 't onfalsifieerbare karakter van godsdienstige opvatting' an de kaoke te stellen."
"De muziek dee-t de band spölt besteet veurnamelek uut muziek van darden mit eiges bedachte teksten. Teggenswoordig wordt ok völle covers espöld. Zi'j hebt een eigen Elvisact, en ze spölt ok regelmaotig wark van de onder andere AC/DC, Creedence Clearwater Revival, Neil Young en Lynyrd Skynyrd. Ok van de Hummelse helden Normaal en Jovink en de Voederbietels wodt d'r muziek espöld."
"Grieg wör geboorn in Bergen, Noorweagn op 15 juni 1843. n Offisjeeln familienaamn was Greig, vanoet Skotlaand. Zin oawergrotvaa köm in 1746 noar Noorweagn en startn n bedriefken in Bergen. Grieg gröaidn op in ne muzikale familie. Zin moo, Gesine B. Hagerup, was zinne eerste pianolearer, den't um oonderwees vanof zin 6de. Hee gung noar verskeaidene skooln, en nöm vake zinne muziekstuks met noar skole."
"De Vikingn gebreukn um al um vearder Ierlaand in te komn. Ook was t later nen belangriekn weg vuur haandel tusken Dublin en aandere steadn dee-t mear laandinwearts lignt. De leste joarn wördt-e alleene mear vuur vermaak gebroekt. Dr goat roondvoartbootn hen en wier duur Dublin, en de Garda- en universiteitsvereeniges gebroekt n Liffey wat mear stroomopwearts vuur roeiwedstriedn."
"Wat zul hij der wel van zeggen, dacht Harm bij humzölfs. En lachte, toe de boer wel gelègenheid had ehad, en der toch niks van zèe: Zul hij der niks van zeggen? en: Hij zal 't toch niet tegen 't olde mèense zeggen?"
"Niej-Orleans har ne grote rolle in de slaawnhaandel. De haawn transporteerdn nen machtigen hoop goodern en slaawn de Mississippi-rivier op en deedn haandeln met de aandere stoatn. Oonderwiel har Niej-Orleans de grötste groep vrieje gekluurde leu in t Zuudn, dee at vake good oonderweezn warn en zelf laand harn."
"1 Op 13 juni 2013, liet de Ieslandse minister van butenlandse zaken Gunnar Bragi Sveinsson an de Europese Kommissie weten dät de ni'je regering de onderandelingen ""uut wol stellen""."
Vroomshoop wör esticht in verbaand met vervennige en hef doarumme n venkoloniaal karakter. Noa de vervennige wördn de of estökne groondn gebroekt duur de boern. Dee kömn völle oet Grönningn en Dreante op Vroomshoop op an. An de Tolndiek stoat nog n antal Grönningse boerderiejn.
"De zeuven tot 20 millimeter grote bloemen hemmen vuuf witte kroonblaojen, dee mit mekaar de ranen van 't gele harte bedekken. De kroonblaojen hemmen an de voot een gele negel. Der bin vuuf tot 20 meeldraojen. De hoeniggroeve is meestentieds rond. De vruchsteel is zwat nooit langer as vuve centimeter."
"De Saksen dij bleven hebben n hertoogdom vörmt, woarbie de hertoog kozen wör en allend funksie haar ien tied van oorlog. Der was aans gain echte ainhaid. t Zìntrum ien de stedendrijhouk Broenswiek-Göttingen-Osnebrog."
"Ien de 8. aiw begon de stad Venies op te kommen. Van oorsprong was t bedould as verdedegen tegen t Byzantainse riek. Ien dij tied beston de Venies allend oet de stad en n lutje gedailte op t vaste laand. Loater, om en bie de 10. aiw, wörren verschaaidene gebieden om en bie de Adrioatische zee veroverd, woaronder Istrie en dailen Dalmatie. Ien de 15. aiw kreeg Venies ook meer laand ien t noudoagse Itoalje, môr ook wieder overzees tot ien de Iegese zee tou. Op zien hoogtepunt wazzen aailanden as Rhodos, Kreta, Evia en Ziprus ook dail van t riek."
"Duur keuning-stadhoolder Willem III, den't tiedens zin Engelse keuningskop probeerdn n haandel met Neerlaand op n heuger plan te kriegn, wör t spul oonder n naamn gin ook geleefd in Engelaand. Engelse stokkers probeerdn t noa te maakn, mear konn de juuste bestaanddeeln nit veendn, of de juuste ofstemming doarvan, woerduur't dr in Engelaand n niej soort draank ontsteund, wat non dus gin eneumd wörd."
"'t Geschrift warre wi-j noe in haanden hebt is 'n ni-jere uutgave. Disse datteerd uut de 4e eewe. Mar deur de tekste hen is nog 'n oalere varsie te ziene. In 1900 haren ze al stukkies fragmenten evunden uut de 3e ewe. Ze goat ter van uut dat 't oorsprunklik eschreven zollen ween um en noabi-j 40 noa Kristus. Tientallen joaren veur de Biebelse evangelien. 'n Aandere these zeg weer dat Thomas juustum vanuut de Biebelse evangelien, en aandere bronnen, is opeschreven. In plaatse van aansumme. Di's voalgs völ volk de leste tied 't annemmlikst. Dit umdat de Biebelse evangelien 'n duudlik Jeudsen aard hebt en Thomas 'n Gnostiesen aard."
In et Fochtelervene het in 2001 veur et eerst in 250 jaor een suksesvol bruudgeval van de Europese kraenvoegel (Grus grus) plakvunnen. Dit het in 2002 en 2003 een vervolg kregen.
"n Eersten ellektriesen basgitaar wör in 1936 ebouwd duur Audiovox Manufacturing Company oet Seattle en den sleug nit an. In 1951 köm Fender met de Fender Precision Bass. Dit was n eersten op groten skoal emaakten elektriesen basgitaar. Oonwoarper Leo Fender wol n kontrabas vervangen, woer at hee gin leefhebber van was, en vake spottend hoondenhok neumden. n Precision Bass wör slim geleefd. Hee wörd nog aait emaakt en is feaitelik de grotvaa van dee basgitaren en hef ne grote invlood ehad op t ontstoan van rock- en popmuziek, en vuural op de oontwikkeling van jazz."
Krachtighuzen (Nederlands: Krachtighuizen) is n buurtschap in de Nederlandse gemeente Putten mit oengeveer 2030 inwoeners. t Leit oengeveer n kilometer in t zujen van Putten en bestaot veurnamelik uut woeningen en rekreasiegebiejen. De dichtstbie-elegen winkelsentra bin in Putten en Hunen. An de westkant grenst t darp an de provinsiaole weg tussen Putten en Voorthuzen. An de oostkant grenst t an t Sentraol Veluws Natuurmassief. In de buurtschap he'j n patatzaak en voetbalvereniging Rood Wit '58.
"In 2008 wör der eskatt det der 1.984.356 leu wonden. De heuwdstad is Santa Fe, en de grötste stad is Albuquerque met tegen de 522.000 inwonners."
"Mit zien ienmansbedrief De Oare útjouwerij (D'aandere uutgeveri'je) gef Van der Vliet literatuur, poëzie, bieldende kuunst, streektaalwark, geleengheidswark en (sund 1994) 't 'Blad in t plat' De Nieje Tied uut. De uutgeveri'je publiceert in 't Twèents, Fries en Nederlaans en huust in Eanske. Een bekende uutgave, die an 't begun stund van Van der Vliet zien interesse veur 't Twèents, is Heftan tattat! (gedichn in t stadsplat) van Willem Wilmink (1992)."
n Ensyklopedie wordt saemensteld deur ensyklopedisten. Deurgaons is der n sentraole redaksie die vakspesiaolisten inhuurt um artikels te skrieven of bi'j te warken.
"Net zoo as oandre ""roare"" seksualiteitn kan biseksualiteit diskrimineerd wördn, ok al kömp det in Amerika vaker veur as in Neerlaand. Dr zeent oardig wat mensken dee veendt det t verskiensel biseksualiteit nich besteet. Det idea keump van de gedachte det mensken alleen moar op mensken van t oandre geslacht verleefd könt wordn, of det dr alleen heteroseksualiteit en homoseksualiteit besteet, moar nich wat dr tusken in. Dee leu meant det n term biseksualiteit gebruukt wörd deur biseksueeln as vuurweandsel um homoseksualiteat te verbeargen, deur heteroseksueeln dee seks met t zölfde geslacht uutprobeern wilt, of de'j alleen biseksueel bint a'j oe töt beaide geslachtn in dezelfde moate antrökn voolt."
"In de muziek van Avicii zitten invleujen van bieveurbeeld plaotjesdreier as Laidback Luke, Sebastian Ingrosso, Steve Angello, Axwell, Eric Prydz en Daft Punk."
Petersburg is een buurtschop in et Ooststellingwarfse dörp Donkerbroek in de Nederlaanse perveensie Frieslaand. De buurtschop is lichtkaans vernuumd naor de Russische stad Sint-Petersburg.
"De noam Leegsaksen is ôfkomsteg van t vôlk de Saksen. Van dij Germoanse stam stamt ook de Leegsaksische toal van nou aan dag ôf. Ien de middelaiwen wazzen der twij belaangrieke femilies (de Wettins en de Welfs) dij geern hertoog van Saksen wezen wollen en dij hebben oetìndelk baaident de titel kregen, môr baaident over n aander gebied. De Wettins kregen t zuudoostelke dail en veroverde loater t maarkgroafschop Meissen, woardeur de noudoagse dailstoat Saksen faailieks niks mit t Saksische vôlk tou doun. Om n verschil tou môken het man de ien 1950 nij dailstoat Niedersachsen nuimd mit as tegenhanger Obersachsen, de dailstoat Saksen en t zudelke dail van Saksen-Aanholt, zo as dat ook ien de Middelaiwen gebroekelk was."
"Latere apologeetn en karkva's hebt veural op zien gedachten verdan etheologeert. Doar bint völle dogma's uut ontstoane. Disse streuming nuumt ze ok wel Paulinisme. Zo haarn 'e aandere ideen ower de Tora as d' aandere Apostels. Zo mossn 't Evangelie ok noar de nie-jeuden hen. Met Jakobus (leider gemeente Jeruzalem) hef 'e ok moal trammelaant ehad. Wrumme as Jakobus veurstaander waern veur 't behoold van de jeudse wettn en tradisies. Jakobus wolln de Tora ok bi-j de nie-jeuden, Paulus nie. 't Hef Paulus ewest wrumme as 't kristndom zich ofdeud van 't jeudendom. Paulus hef de Tora en de jeudse tradisies in-ewisselt veur geleuf en vergivving van zundn (deur 't kruus)."
"Sleurhutten die zo groot bint dä-ze niet ächter de auto aover de weg kunt of mag, wordt een woonwagen eneumd. Die wordt deur een slèèpbedrief op een staoplaatse of-elèverd."
"Disse sport is vuural in Vlaandern slim populear. Völle kampioensrieders komt doar ook weg, zo as Sven Nys, Bart Wellens, Erwin Vervecken en Niels Albert. Ook in de greansgebeedn van Neerlaand, woer't t wat heuwelachtiger is, zo as in Noord-Broabaant, n Achterhook en Tweante is de sport ook geleefd. Ene van de oold-wearldkampioenn is Hennie Stamsnijder oet Eanter. Rechtevoort zeent grote naams in t veeldriedn Lars Boom, Gerben de Knegt en Thijs Al. Bie de vrouwleu dut t Marianne Vos de leste joarn good."
"Van der Vliet is de samensteller van 't Dialexicon Twents, een digitaal woordenboek mit (in oktober 2010) hoast 50.000 trefwoorden en 25.000 uutdrokkings, Twèents-Nederlaans en Nederlaans-Twèents. 't Giet uut van de Standaard Schriefwieze."
"Arcen en Velden is ne vroggere gemeente in Nederlaands Limburg met ne oppervlakte van 42,03 km² (woarvan 1,07 km² water). Op 13 meert 2008 waren de gemeenteroaden van Arcen en Velden en Venlo eenstimmeg oaver et soamengoan van beide gemeenten. Doardeur is de gemeente Arcen en Velden vanof 1 januari 2010 op egoane in de gemeente Venlo, dee sund dee tied een inwonnersantal van zowat 100.000 hef."
"De Waore Jezuskärke (Chinees: 真耶穌教會) is rond 1900 as Chinese variant van de Pinkstergemeente van 't christendom ontstaon. De Waore Jezuskärke is een niet-confessionele (onofankelijke) kärke die in 1917 in Peking evestigd wönnen. De udige verkeuzen veurzitter van TJC Internasionale Assembläzie is veurganger Yung-Ji Lin. Der bin wereldwied zwat 1,5 miljoen an-angers. De kärke wiest de Drie-ieneid of en beskouwt God en Jezus as ien en dezelfde."
"De talen Noors (Bokmål en Niejnoors), Zweeds en Deens wörden vake an-eduud as de Skandinaviese talen. Dit in tegenstelling töt de Noord-Germaanse talen, waoronder ook Ieslaands en Faeröers vallen. De talen lieken zo op mekare dat ze onderling verstaonbaor bin. t Woord Skandinavies wördt gebreukt veur Noors, Zweeds en Deens, as t waore één taal, mar deur de Skandinaviërs zelf wördt Skandinavies veural gebreukt veur de taal die meensen uut de dree laanden mit mekaar praoten. Dat kömp derop neer dat ze der eigen taal heel dudelik uutspreken en de paor typiese woorden die uniek bin veur de eigen taal uut de weg gaon. As dat onmeugelik is, dan vervangen ze t woord deur t woord uut de taal van de persoon waor as ze mee praoten, of deur de Engelse variant. Skandinavies praoten is veur de Skandinaviërs zelf dan ook arg onnatuurlik. Ook t Gøtudanskt dat op de Faeröer en t Deens dat in Ieslaand op skoele eleerd wördt, wördt ezien as Skandinavies."
"Bloomendaal is vanof 1 januari 2009 samen-egoane met de gemeente Bennebrook, één van de kleinste gemeenten in Nederlaand. De gemeente Bennebrook was al lange tied op zeuk noar ne gemeente om met samen te goan. Op 12 februari 2007 wierd bekend emaakt dat de gemeente Bennebrook vanof 1 januari 2009 wol samengoan mit de gemeente Bloomendaal. Noe hebt zowal de previnsie Noord-Hollaand as et kabinet joa ezegd veur dee plann, woardeur et samengoan kon deurgoan. De name van de 'fusiegemeente' is Bloomendaal wödden."
"Den stried kenmarkten zich deur et untbraeken van groten stried tussen de laegers. In plaatse doarvan waren der völle schermutselingen, plundertochten en hinderloagen. Moar de uutwarking van den oorlog was veur de bevolking arg groot. De vi-jandigheden beparkten zich neet alleneg tot Gelre, moar in vri-jwal alle Nederlanden was wal oorlog, met as heugtepunt de plundering in 1528 van Den Haag deur den Geldersen veldheer Maarten van Rossum."
"Ik, Meine Roswinkel, weur geboren an de Heufdvaort, een kilometer of dreie ten zuden van de Riest, en achterof zuj zeggen kunnen da'k miene hiele levent een Veendrent ebleven bin. En dan bedoel ik da'k ruumte neudig bin, da'k zeggen wil wat mij niet anstiet, da'k mij niet begraven laoten wil in 't ien of aandere zaanddörp daor aj gien privé-levent hebben kunt, daor aj mit alles mitandoen mut. Ik mut niks, niente. Ik bin zölf baos."
Nao zes maonden bin jonge vossen op t oog niet meer te oenderscheien van volwassen dieren. Tegen de haarst bin de jongen volwassen en nao tien maonden bin ze geslachtsriep.
"Op 1 jannewaori 1972 wördden de gemeente Dronten offisieel in-esteld. De naam Dronten kömp van de polder Dronthen, n polder die ontstaon is deur an-eslibd laand bie Kampen, op de grens van de provinsies Overiessel en Gelderlaand. Tot de instelling van de provinsie Flevolaand in 1986 voerden Ministerie van Binnenlaandse Zaken de meeste provinsietaken uut; sommige taken wördden deur de gemeente zelf eregeld."
"Soedan was et grötste laand van Afrika en de Arabiese wearld töt an 2011, toen as Zuud-Soedan zik ofskeaiden noa de Zuud-Soedanese ofskeadingsverkiezingen. Doarduur is Soedan non de doarde grötste, noa Algerieje en de Demokratiese Reppubliek van de Kongo."
"Grönningn wörd ok wal t 'laand van de jeneaver' neumd, umdet dr in de stad Grönningen van ooldsher jeneawerstokkeriejn zeent, dee öare marktleaidersplaatse töt in de hele proveensie oetbreaidn. Teegnswoordig is der nog mer ene oawer. t Dreenkn van jeneawer was hier töt an de Tweede Wearldoorlog zo gewoon det t oaweral bie edreunkn wör, van verjöardeage töt groowes en van slachtfeesten töt 's oawends noa t woark. Zölfs vrouwleu dreunken vroger jeneawer in oawervlood. Van ooldsher wörd in Grönningn jeneawer edreunkn oet n gleasken wat bolvörmig van oonder is, noar t midden hen smaller wörd en boawenan nen trechtervörm hef."
"Deur eure geleuf in Jezus as 'n messias (deur eur an-eduud as Yeshua of Jesjoea, zien Hebreeuwsen naame) zollen Messiasbeliedende Jeuden in strikten zinne as kristenen kunnen wödden an-emarkt, mar disse tarme wödt deur eurzölf liever nie gebruukt. Formeel espreuken beheurt zi'j echter töt 'n kristendom. Zölf vint zi'j dat eur (ok) töt 'n jeudendom beheurt, mar umdat Jezus deur 'n jeudendom nie as messias wödt eziene, beschouwt 'n jeudendom hen as 'n kristliken sekte. 'n Aander probleem is ok, dat de Messiasbeliedende gruuperings 'n jeudendom nao Jezus ofwiest. In 'n jeudendom geleuft men nie dat Jezus an 'n Messiaanse profetieën hef voldaon, noch voldöt an de vereisten die an de messias esteld wöd en dat daorumme de messias, wiens identiteit nog onbekend is, nog mut kommen."
"Alphen an den Rijn (Nederlaands: Alphen aan den Rijn) is ne gemeente in den Nederlaandsen proveensie Zuud-Hollaand. Et ligt tusken Leiden, Gouda, Bodegrawen en Ter Oar. In 2014 wonden der 107.117 leu in de gemeente, op ne vlakte van 132,49 km², met 5,91 km² water."
"In India en Thailaand is kurry de heufdsaus in moaltieden. t Wordt goten over riest en kin mengd worden mit verschaaidene toudounens as hìn, bonen of aander gruinte. Ook kurry is tegenswoordeg in poudervörm kriegensboar, môr deurdat kurry veul dikker is as broadstip mout der maisttieds ook vrizze vlödde deurhìn. Oorspronkelk wörren kurrys allend moakt van rooie of gruine peperpasta, kruden en kou- of kokosmèlk, môr sunt de ientroduksie van de tomaat, bestoan der ook kurrys woar de tomaten de peperpasta vervangen, zo as Tikka Massala, dij heur oorsprong ien Indioase restaurants ien Engelaand hebben."
De belangriekste greuiplaotse van de wilde kieftsbloeme is langes de oevers van de Vechte en t Zwarte Waoter in Zwolle. Hier vie'j ongeveer tachetig prosent van de Nederlaandse kieftsbloemen. Eertieds kwam de kieftsbloeme veur in gebiejen mit klei-op-vene en dan veural de gebiejen die swienters onder waoter stungen. De plaante kan alderbarstends slicht tegen anpassingen an t grondwaoterpeil en is op de meeste plaotsen al veur de Tweede Wereldoorlog uutestörven.
"De naam Sudan is egewen an de strekke zudelik van de Sahara, dee löp van West- töt Midden-Afrika. De naam keump van et Arabiese bilād as-sūdān (بلاد السودان), wat ""de laanden van de zwarte leu"" beduudt. Dit slöt op West- en Noord-Midden-Afrika."
"Vandage bunt der 14 gröppen bouwers, woarbi-j 350 vri-jwillers ne rolle spölt, en steet vandage los van et volksfeest, en is zelf n volksfeest ewodden, mit ne broaderie, laevende muziek, en nen lechttocht deur de stad, woarbi-j völle inwonners tuunen en straoten hebt verlecht met lämpkes en vetpötkes. De Gondelvoarte is vandage n dag n deel van de Breevoortse kultuur ewodden."
"Conservatorium van Sint-Petersburg, (Russies: Санкт-Петербургская государственная консерватория имени Н.А. Римского-Корсакова) - Sint-Petersburg"
"Op 3 oktober 1528 zollen Karel V en Karel van Gelre de Vrae van Gorkem tekkenen, woarin wodden beslotten dat den letsten Grunnen, de Ommelaanden en Drenthe moch holden; et verdrag wodden echter nooit undertekkend."
"Bio- en bibliografisch lexicon van de neerlandistiek, under redactie van de Commissie voor Taal- en Letterkunde van de Maatschappij der Nederlandse Letterkunde"
"Jonker begunden een riege vertellegies te schrieven oaver het boerenlèven op 't 'Hogelaand' bi'j 't Drèents-Oaveriesselse grèensreviertien de Riest, toen as-e zag det de treditionele lèvenswieze rap an 't verdwienen was. Hi'j schreef de vertellegies in 't dialect van de Riest, det zowel in Drenthe as in Oaveriessel espreuken wördt. De spil van de vertellegies is de boerenzeune Harm Stok, die op zien achttiende dienen mut bi'j de boer Barrels Albert en zien vrouwe, ' 't olde mèense'. Harm hef 't mangs slim, want zien va wördt d'rvan verdacht det hi'j iens esteulen hef. Ok is 't olde mèense nog aordig nieds, al is Harm een harde warker. Jonker beschrif hoe as Harm opgruuit op de boerderi'je en in de kunde kump mit de alolde gebruken van 't Hogelaand, zoas 't gespin, daoras hi'j een oogien krig op de dochter van de boer."
"In de Lege Landen is de tjiftaf n veulveurkomende soort van grote tunen, parken en bossen. t Antal breudvoegels in Nederland wort eschat op n half miljoen paor. Der bin jaor op jaor schommelingen, mar niks opvallends an t antal breudvoegels."
"CSI-concoursen wodt inedeeld volgens n systeem met sterren, hoo meer sterren, hoo zwoarder de wedstried, en ok hoo meer priezengeld. Et antal sterren löp van 1 tot 5."
"Niej-Orleans kon aait al wal makkelik oawerstroomn, mear pas in t 20e joarhonderd begunn de gelearde leu dr oawer noa te deankn. In 1965 köm dr Orkaan Betsy oawerhen, den at verskeaidene leu umbracht, terwiel t grötste gedeelte van Niej-Orleans gewoon dreuge bleef. Ne oawerstroming duur völle reagn in 1995 lea n zwakheaid van t poompnstelsel bloot. Seend dee tied is Niej-Orleans gangs um t spul wier op de riege te kriegn en n krach van t stelsel te verbettern."
"Een wasbod wodde vrogger bruukt veur et mit de haand schoonschrobben van de was. Et bod mit een meerstal hoolten omliesting is omdebi'j 30 bi'j 40 cm en bestaot uut ribbels van galvaniseerd staele waor et wasgoed oplegd wodde, waornao et mit een harde wasborstel en grune ziepe schoonbuund wodde. In laetere jaoren wodde in plaetse van grune ziepe ""Sunlight""-ziepe bruukt. Véúr de 19e ieuw bestonnen de ribbels uut hoolt. In de 20e ieuw wodde meer en meer metaol bruukt. An et aende van de 19e ieuw en in de eerste helte van de twintigste ieuw bin de meeste meensken overstapt op galvaniseerd staele. Tegenwoordig wodden nog wasbodden van koper maekt en pattie muzikaanten vienen et geluud van de duurdere koperen wasbodden beter."
In de Middeleeuwn um t joar 693 kömn de Saksn met öarn laankzamen intrek vanoet t noordn. De Fraankn hulpn de Brukteern metvechtn. Tegelieke wördn de Brukteern ook kerstend duur n Angelsassiesen monnik Switbert en verskeaidene aandern. Zo köm t gebeed oonder t behear van eartsbisdom Köln. t Gebeed wör noa de Saksenoorloogn met Grootn Koarel wier Fraanks.
"Bie et kloarmaken van koold etten is hennepöllie ne beste anvulling. Op hoog veur is et neet best broekboar. Hennepzoadöllie hef 20% alfa-linoleenzoer en 60% linolzoer. Dit zeent belangrieke vetzoeren, dee as et lief zelf neet maken kan. Ze helpt et cholesterol regelen. Doarnöast is hennepmel glutenvrie, woerduur as et good is in deegmoalen vuur leu met ne glutenallergie."
"November 2008 wör t Nasjonaal Muziekkwartier lösdoan in Eanske. Hierin zitt poppodium Atak, t ArtEZ Koservatorium, t Orkest van t Oostn, Muziekskole Tweante, de Nasjonale Reisopera en Podium Tweante te hope onder ene kappe, tegnoaver t Centraal Stasjon van Eanske."
"Stee-en-stoetje (Engels: Bed and Breakfast) is n logeerarraanzjemìnt woarbie de gast enkeld ain nacht verblift en smörns noa t mörnseten weer vot gaait. De gasten hebben n aigense koamer, voak bie n boer of n partikulier dij n spesjoale inbaauw moakt het veur gasten. Voak bevinden stee-en-stoetje's zoch in leutje dörpen dij te klain binnen veur n groot hotel. Zai worden voak opricht deur partikuliern dij t leuk vinden om mit mìnzen te waarken, môr gain groot bedrief hebben willen."
"Echtenerbrogge (Fries: Ychtenbrêge; Nederlaans: Echtenerbrug) is een dörp in de gemiente De Friese Meren, in de Nederlaanse perveensie Frieslaand. Et leit in et zuudoosten van et Tjeukemeer en het omdebi'j 500 inwoners (1 jannewaori 2004). Et beheurde tot 2014 tot de vroggere gemiente Lemsterlaand."
Ien 777 wör t hertoogdom Saksen (dat toon eleid wodden deur hartog Widukind) bie t Frankische riek ienliefd deur Karel de Grote. Hai het de Saksen tot bekeern dwongen tou t kristelke leuven deur de hailege esbomen van de Saksen om tou hakken en heur zain tou lôten dat heur goden doar niks aan doun konden.
"Glaozemakers of glaozewassers (Latien: Odonata) vormen een insecte-orde die wereldwied veurkomt mit meer as 5.000 soorten, merendeels in warmere gebieden. In Nederland en België leven zo'n 70 soorten glaozemakers. Glaozemakers bin vrie makkelijk te oenderscheien van are insecten, an de hand van de volgende kenmarken:"
De viering van 't 650-jaorige bestaon as stad op 12 juli 2004 was Mr. Pieter van Vollenhoven bi'j. Zie hebben hum töt erebörger van de stad benuumd. Zien achternaeme hef trouwens niks mit 't stadtien te maken.
"Diesel (dat oostfreeske Bladdje) is ein tiedschrift op un veur Plat veur Oostfreisland un anner platduutse kuntreien. Dat tiedschrift het teksten oet oes tied: literarisch, veur n aldoag un ouk wat tou n knovveln."
Wiskunde is eein van de oldste wetenschappen. Een gebrukelijke omschrieving van wiskunde is: 't bestuderen van patronen en structuren. Met strict logische redenerings perbeert ze oetspraoken (stellings) over definieerde objecten en de verbaanden daortussen te formuleren. 't Perces om te kommen tot dizze oetspraoken neuimen ze een wiskundig bewies. Bij 't opstellen van een bewies wordt oetgaon van een zo klein meugelijk aantal oetgangspunten (axioma's) en een paor axiomatische definities.
"Het is ene van de best bewoarde middeleeuwse waterburchten in Nederlaand. Den eurspronkeleken opzet deur n Van Herlaer van umstraeks 1350 is good beholden, ondanks verbouwingen in de 17de eeuwe. Ammersoyen is met ziene veerkanten plattegroand met veer hooktoorns n veurbeeld van et deur graaf Floris V in-evoerde kasteelsoort. Dit soort is deur de gode verdaedigboarheid vaker toogepast. Uutzunderlek is dat Ammersoyen as een geheel is ebouwd, umdat de meeste middeleeuwse kastelen in verskillende bouwtieden deur uutbreiding en anbouw tot staand kwamen. Bi-j den bouw lag et kasteel in of an den Moas, moar rap doarnoa, in 1354, veraanderden de löppe van dee rivere. Den heufdburcht van Ammersoyen is vanof toon bi-jnoa altied umrengd ewest deur ne grachte, net as den veurburg."
"De naeme fragaria komt lichtkaans van et Latiense woord ""fragum"" veur eetbere, ""fragrans"" betekent geurend. In de symboliek staot de erebeie veur kotstondig genot. Op vule oolde schilderi'jen is daoromme de erebeie ofbeeld om kotstondig genot te symboliseren. In Nederlaand kommen liekegoed de kultuur- as de boserebeie veur."
"Seend 1990 gef he leazings in Oaweriessel en Geelderlaand oawer oonderwaarpen in de ooldheaidkeunde, oost-Neerlaandse kultuurgeskiedenisse en paleontologie. Op enömn ewördn in de proveensjale sprekkerslieste van Oaweriessel en Geelderlaand."
"Hennep as medisien broeken mag in völle laanden. Cannabis kö'j as medisien in Nederlaand en België op doktersvuurskrift kriegen bie den apotheek. Slim zeke leu magnt absoluut gin kwoalike stoffen binnenkriegen. Doarumme wörd medisinale hennep ekweekt in een laboratorium. Et ennigste bedrief wat det in Nederlaand mag is Bedrocan. Zee hebt dree soorten: Bedrobinol, Bedrocan en Bediolgranulaat. Disse hebt verskillende gradasies THC en CBD. Kannabis roken is vuur völle zeke leu onneudig gevöarlik. Doarumme wörd medisinalen kannabis meesstieds as thee dreunken of inoasemd met nen verdaamper."
"Avicii is de artiestennaam van Tim Bergling (Stockholm, 8 september 1989), n Zweedse plaotjesdreier, remixer en muziekprodusent. Hij steet oek bekend as Tim Berg en Tom Hangs. Hij kreeg internasionale bekendheid mit t liedjen Bromance en hef sinds die tied mit de albums Levels en Wake Me Up! grote suksessen behaold."
"In 1920 wör der in de Pruusische pervincie Opper-Silezië een referendum holden um vast te stellen of 't gebied toewezen zol wörden an Polen of an Duutslaand. Nao ofloop wör besleuten 't gebied half-um-half te dielen. Hoewel in Kattowitz (zoas Kattewiets doe nuumd wör) 80% van de mèensen veur Duutslaand stemde, wör de stad toch toewezen an Polen. In 1945 mos de Duutstaolige bevolking de stad verlaoten. Van 1953 tot 1956 had Kattewiets de naom Stalinogród (letterlijk: Stalinstad, wat ok weer verwiest naor 't Russische Stalingrad)."
"Kasteel Ammersoyen is n kasteel in Ammerzoden, Gelderlaand. Et kasteel ligt in et noorden van et harte van et darp en ok, angezeen et darp veural in westeleke richting is uutgebreid, an den raand van Ammerzoden."
"Kinseys skoale probeart iemaands seksuele interesses en skiednisse öm te zetn op in welke richtige iejmaand seksueel an geet. t Vangt an met 0, wat steet veur alleen heteroseksueel, töt 6, wat steet veur alleen homoseksueel."
"De vroggere gemeente Sittard is in de loop der jaoren ontstaon deur t samengaon van Sittard mit Broeksittard (1942), Limbricht (1982) en Munstergeleen (1982). Broeksittard is tegenswoordig n wiek van Sittard."
"t Busnetwark van Eanske verbönt de wieken met de Binnenstad via de twea grötte busstasjons van de stad: Eanske Sentroal biej t treanstasjon, en t busstasjon Van Heekplein. Bussen in de stad bint allen van Syntus, de strekkebussen bint van Syntus en Arriva. Zee riedt measttieds önner n noam Twents."
De staot is verneumd naor de Britse koning Karel I. In de 18e eeuw was t één van de dartien kolonies die in opstaand kwam tegen de Engelse overheersing. Op 23 mei 1788 wördden Zuud-Carolina de achste staot van de Verenigde Staoten.
"Hoog Buurlo is n gehucht in de gemeente Apeldoorne, in de Nederlandse provinsie Gelderland. t Ligt ten westen van de stad Apeldoorne en iets ten oosten van Radio Kootwiek."
"Oawer de tied hebt meardere wetnskoppers de gedachte de'j alleen biseskueel bint a'j oe töt beaide geslachtn eawnvöl antrökn voolt dr achterhen doan. Zee hebt loatn zeen det biseksuoaliteit ok ne amparte gerichtheaid is. Dr was ok n önnerzook det zea de'j alleen biseksueel bint a'j oe romaanties of seksueel antrökn voolt op zoowal t oandre as t eigne geslacht, moar den uutkömst is later terugge trökn."
"Woonserediel (Nederlaans: Wonseradeel ?/i, Fries: Wûnseradiel) is een veurmaolige gemiente in de Nederlaanse perveensie Frieslaand tussen Workum, Harlingen en Bolsward. De gemiente is op 1 jannewaori 2011 opgaon in de ni'je gemiente Zuudwest-Frieslaand."
"Aandere benaamings veur Messiasbeliedende Jeuden bint Messiaanse Jeuden, Messiaans jeudendom, Messiaanse Beweging en Messiasbelieders. De leste twee anduudings wöd ok in gebruuk enommen deur Messiasbeliedende niet-Jeuden."
"Geleen wordde mit oender andere de darpen Oud-Geleen (of Op-Geleen), Lutteraoje, Krawinkel en Spaans Neerbeek in 1654 verheven tot graafschap. Limbricht was n vrieje rieksheerlikheid en had daormee n amparte staotus. Mit de komst van de Franse troepen in 1794 verdwenen de amparte posisies van de verschillende plaotsen. Vanof 1815, toe dit gebied oenderdeel gung uutmaken van t Koninkriek der Nederlanden, wordden der gemeenten evormd."
"Biesteren, Diermen, Garven, Halvinkhuzen, Helderbuurt, Hoef, Hunen, Hunerbroek, Hunerwal, Koudhoorn, Krachtighuzen, Steenenkamer en Veenhuzerveld."
"In 't noorden van Kiev leit Tsjernobyl waor zich in 1986 een nucleaire ramp voltrök. Drie grote revieren deurkruzen 't laand, de Dnjepr (Dnipro), de Dnjestr (Dnister) en de Donets."
"De blaojen bin ereduceerd tot greune, naoldvormige doorns van 1,5 tot 2,5 centimeter lange. Ze bin diep-egreuf en stief. Jonge blaojen bin dreetallig en in dat staodium nog zach en veur dieren eetbaor."
"In Denemarken wordt verschillende dialecten esprokken. In Jytlaand wordt Jytlaands esprokken. Jytlaands kan op-edeeld worden in Nørrejysk en Sønderjysk (in Zuud-Jytlaand / Sleeswiek). Het Nørrejysk (Noord-Jytlaand) kan op-edeeld worden in Østjysk en Vestjysk. Wieters wordt der Østdansk (Oostdeens, op Bornholm en in Skåne) en Ødansk (Emål, op de eilanden Seeland en Funnen) esprokken. Dizze dialecte moar wordt in Denemarken niet as officiële streektale erkend. In Zuud-Jytlaand (in Noord-Sleeswiek) is der nog een kleine bevolkingsgroep dèn ook Nedersaksisch (Sleeswieks) proat."
"Born was samen mit de karkdarpen Buchten en Holtum n zelfstandige gemeente tot 1 jannewaori 1982. De vroggere gemeente Born wordde toe vergroot, deurdat Grevenbicht, Obbicht en Papenhoven grotendeels mit Born samenedaon wordden."
"De eerste cola was Coca-Cola, een noamaaksel van John Pemberton, van de Vin Mariani wat duur Angelo Mariani bedacht wör. Eerst har Coca-Cola een oftreksel van koka, mer duur druk van de oawerheaid wör der dit an et begin van et 20ste joarhoonderd oet eloaten. De samenstellige van coca-cola blif nog aait ene van de bestbewoarde geheimen van de wearld. Den naam cola keump van de kolanötte, dee as trouwens vuur et maken van cola nauweliks mear gebroekt wörd."
"Vekansiegangers geet mit de sleurhutte naor de kampeerplaatse waor ze een staopläätsien huurt. De niejste sleurhutten bint noe veurzien van luxe extra's zoas een plee, heet water, kachel, koelkaste en vriezer. Ärg luxe sleurhutten hebt ok een ansluting veur kabel-tv of satelliet-tv, een zogeneumde mover (waormee elektrische andrieving um de sleurhutte aover korte stukkies te trekken zodä-j 't niet mit de hand hoeft te trekken of duwen) en vaste plaatse veur 't bedde."
"Luudsprekkers he'j in moaten van 8 inch (ong. 12 cm) töt 18 inch (ong. 45 cm) en zeent met een of meardere konussen in ne kaste bouwd. Meestgebroekte samenstelliges beent 2x10, 4x10, 6x10, 8x10, 2x12, 1x15 en 1x18. De meeste kasten hebt ook nen hoge tonenluudsprekker met verstelbere verzwakkige. In wat basverstoarkers beent de luudsprekkers en vuur- en eandverstoarker in ene kaste bouwd. Det wörd ook wal ne kombo eneumd in plaatste van nen top en speaker."
"Jan Manschot (Lechtenvoorde, 21 september 1947 – Deutekem, 20 jannewaori 2014), ok Brekken Jan Schampschot eneumd, is belangriek in de geskiedenisse van de popgroep Normaal."
"Krafft-Ebing was n earsten dee zee det biseksualiteit de earste natuurlike richtige van seksualiteit is, net zoo as Freud zea. Zee veundn det mensken as earste biseksueel zeent, en pas later, önner invlood van sosjale faktoorn, olders, familie, vreendn of politike beweagreadnen dr veur kiest um heteroseksueel öf homoseksueel te wean."
"n Basgitaar besteet nog nit zo lange, mear t oetdeanken van nieje spölmaneren geet merakels vlot en n basgitaar is in völle muziekstielen nit mear vort te deanken. De eerste basgitaren hadden frets, net as n gewonen gitaar, en iej konn n plektrum gebroeken, wat nen kontrabasspöller nit gaauw zal doon. Zo he'j Paul McCartney van The Beatles, den't n basgitaar bespölt as nen gewonen gitaar. Al rap köm der ne nieje spölmanere, met n doem en vingers. Hierduur wör der völle oetprobeerd met klaank. Ook wör t slappen bedacht duur Larry Graham, wat nen Engelsen term is vuur t houwen en plukken op de snoaren, wat n kört ritmies geluud gef, en wat völle wörd gebroekt in stielen zo as soul, funk en fusion. Bekeande slappers zeent Mark King, Victor Wooten, Marcus Miller en Flea. Victor Wooten wörd t oetveenden van n dubbelen doemtechniek too erekkend, woerbie't n doem op dezelfde wieze gebroekt wörd as n plektrum. A'j det ofwisselt met t houwen en plukken kö'j beheurlik ingewikkelde dinge doon. Vearder kö'j der nog gedeampt op spöllen duur n haandpalm bie de brugge tegen de snoaren te drukken. n Vuurbeeld hiervan is Sting. Völle bassisten maggent gearne de boawentonen (flageolet) gebroeken, duur de snoaren gedeeltelik te deampen op bepoalde plekken."